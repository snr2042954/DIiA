[
    {
        "text": "In 1883 verbleef Vincent twee maanden in Nieuw-Amsterdam/Veenoord (Drenthe). De Drentse heide had een kalmerende werking op Vincent.\r\n\r\nVincent correspondeerde in deze periode nauwelijks over zijn woon- en werkomstandigheden of over de logementhouder (Hendrik Scholte) en zijn gezin. Hij schreef zijn broer voornamelijk over het wel of niet werkzaam blijven van Theo bij Goupil & Cie in Parijs. Vincent sprak zich erg negatief uit over de kunsthandel en was er groot voorstander van dat Theo schilder moest worden en zich bij hem in Drenthe moest voegen, zodat Vincent een klankbord had met wie hij over kunst kon praten. Theo besloot echter in Parijs te blijven.",
        "years": "1883"
    },
    {
        "text": "Toen Vincent van Gogh in Londen woonde, maakte hij kennis met Elbert Jan van Wisselingh (1848-1912), die destijds samen met Daniel Cottier (1837-1891) een kunsthandel in Londen had. Van Wisselingh was een Nederlander en had \u2013net als Vincent- zijn training gehad bij Goupil & Cie (in Den Haag en Parijs). Van Wisselingh & Cottier waren slechts zakenpartners tussen 1874 en 1882. Na die tijd gingen ze uit elkaar. Cottier bleef in Londen, terwijl Van Wisselingh naar Parijs en later Amsterdam vertrok.",
        "years": "1848, 1912, 1837, 1891, 1874, 1882"
    },
    {
        "text": "Vincent ging vaak naar de wekelijkse bijeenkomsten met kunstenaars die Toulouse-Lautrec bij hem thuis organiseerde. Toulouse-Lautrecs minnares, de kunstenares Suzanne Valadon (1865-1938), herinnerde zich dit:\r\n\"Ik herinner me dat Van Gogh naar onze wekelijkse bijeenkomsten kwam bij Lautrec. Hij arriveerde met een zwaar doek onder zijn arm, zette het in een hoek neer, maar wel goed in het licht, en wachtte tot we hem wat aandacht gaven. Niemand merkte hem op. Hij ging tegenover ons zitten, de blikken peilend, nauwelijks deelnemend aan het gesprek. Dan kreeg hij er genoeg van en vertrok met zijn nieuwste werk. Maar de week daarna kwam hij terug en begon het hele ritueel weer van voren af aan.\"\r\n\r\nAlhoewel er weinig bekend is over de vriendschap tussen Vincent en Toulouse-Lautrec moeten zij in de eerste maanden van 1887 intensief hebben samengewerkt. Toen Vincent uit Parijs weg ging in februari 1888, schreef hij Toulouse-Lautrec vermoedelijk vanuit Arles.",
        "years": "1865, 1938, 1887, 1888"
    },
    {
        "text": "Vincent organiseerde op eigen initiatief een expositie met werk van de kunstenaars Louis Anquetin, \u00c9mile Bernard, Arnold Hendrik Koning, Henri de Toulouse-Lautrec en hemzelf in Grand Bouillon-Restaurant du Chalet. Dat was een populair restaurant aan de Avenue de Clichy met eenvoudige en goedkope maaltijden waar Vincent in 1887 graag kwam.\r\n\r\nVincent van Gogh maakte deel uit van een opkomende groep jonge schilders in Parijs. De kunstenaars behoorden allemaal tot wat Vincent de \"Petit Boulevard\" noemde. De schilders van de Petit Boulevard scheidden zich af van succesvolle impressionisten als Monet, Degas en Renoir. Andere schilders van de Petit Boulevard waren Pissarro, Seurat, Signac, Gauguin, Laval, Bernard, Anquetin en Toulouse-Lautrec.",
        "years": "1887"
    },
    {
        "text": "Vincent huurde vanaf 7 mei 1889 voor \u00e9\u00e9n franc per nacht een kamer in Caf\u00e9 de la Gare aan het Place Lamartine. Als atelier had hij inmiddels het 'Gele Huis' in gebruik. Vincent raakte bevriend met de caf\u00e9-eigenaren Joseph en Marie Ginoux. Dat belette Vincent niet om ruzie met hen te maken over het feit dat hij vond dat hij teveel moest betalen. Vincent schreef hierover aan Theo:\r\n\"Ik had de bedoelde kostbaas, die al met al geen slecht mens is, uitgescholden en gezegd dat ik, om me te wreken voor het onnodig betalen van zoveel geld, die hele smerige tent van hem zou schilderen om mijn geld terug te krijgen.\"",
        "years": "1889"
    },
    {
        "text": "Half mei 1888 schreef Vincent zijn broer Theo dat hij een goed restaurant had gevonden waar hij iedere dag kon eten voor \u00e9\u00e9n franc. Hij had het over restaurant V\u00e9nissac aan het Place Lamartine, net naast het logement Caf\u00e9 de la Gare waar hij op dat moment verbleef. Een welkome afwisseling, want Vincent had zich flink beklaagd over het slechte eten in Arles. Hij schreef hierover:\r\n\"En dat is overal hetzelfde in die restaurantjes. Aardappelen koken is toch niet moeilijk. Onmogelijk. Rijst dan of macaroni, ook niet, of het is smerig vet, of ze maken het niet, met als verontschuldiging: morgen misschien\".",
        "years": "1888"
    },
    {
        "text": "Vincent woonde de laatste zeer productieve maanden van zijn leven in Auvers-sur-Oise, waar hij zelfmoord pleegde.\r\nVincent kwam op 20 mei 1890 aan in Auvers-sur-Oise. Hij was enkele dagen daarvoor ontslagen uit de inrichting in Saint-R\u00e9my en had met zijn broer al plannen gesmeed om dicht bij hem in of bij Parijs te komen wonen. Hij zou Theo dan regelmatig kunnen zien en zou, onder toezicht van een arts, weer op zichzelf kunnen gaan wonen.",
        "years": "1890"
    },
    {
        "text": "Fran\u00e7ois Joseph Delarebeyrette (1825-1886) was de belangrijkste handelaar van kunstwerken van Adolphe Monticelli (1824-1886) in Parijs. Toen Vincent in Parijs woonde was de zaak inmiddels overgenomen door Delarebeyrettes vrouw Eveline en hun zoon Gabriel. De handelaar had in 1886 zeker veertig werken van Monticelli in bezit: een kunstenaar die een belangrijke rol zou gaan spelen wat betreft Vincents idee\u00ebn over kleur. Vincent moet er meerdere malen geweest zijn en refereerde in zijn brieven aan zijn broer Theo weleens aan de werken die hij in de galerie had gezien. Hij zag Monticelli als een grote colorist die werkte in de voetsporen van Eug\u00e8ne Delacroix. Hij schreef: \"Dat Monticelli soms een boeket bloemen nam met de bedoeling op \u00e9\u00e9n paneel het hele gamma van zijn rijkste en meest uitgebalanceerde tonen bijeen te brengen? En dat je regelrecht terug moet naar Delacroix om zo'n samenklank van kleuren te vinden?\"\r\n\r\nTheo hadden zes werken van Monticelli, onder andere Vaas met bloemen.",
        "years": "1825, 1886, 1824, 1886, 1886"
    },
    {
        "text": "Vincent vond de Leurseweg (of het Leursestraatje, nu o.a. de Stationsstraat en de Baai) in Etten prachtig. In oktober 1881 schreef hij zijn vriend Anthon van Rappard: \"Weet ge wat dezer dagen prachtig mooi is, de weg naar 't station & naar de Leur met die oude knotwilgen, ge hebt er zelf een sepia van. Hoe mooi die boomen nu zijn kan ik U niet zeggen. Heb een stuk of 7 groote studies van enkele stammen gemaakt.\"\r\n\r\nHet is niet bekend op welke studies Vincent in deze brief doelde, maar er zijn een aantal werken van wilgen en de Leurseweg bekend, zoals Weg in Etten die gemaakt moet zijn ter hoogte van de huidige Baai en Weg met knotwilgen ter hoogte van de huidige Stationsstraat. Hoewel Vincent zich vanaf juli 1881 vooral bezighield met het tekenen naar model, gaf hij ook aandacht aan landschappen.",
        "years": "1881, 1881"
    },
    {
        "text": "Vincent trok veel naar buiten om schilderijen te maken. In mei 1884 bezocht hij samen met zijn vriend Anthon van Rappard de Opwettense watermolen die tussen Nuenen en Eindhoven staat. Het schilderij Watermolen te Opwetten is waarschijnlijk tijdens of naar aanleiding van dat bezoek ontstaan. Het schilderij bevindt zich in een particuliere collectie. Vincent maakte ook een schilderij van een andere molen, namelijk de Collse watermolen.",
        "years": "1884"
    },
    {
        "text": "Clasina Maria 'Sien' Hoornik (1850-1904) was de vriendin van Vincent in 1882 en 1883. Sien woonde met haar moeder in Den Haag. Dat Vincent daar weleens over de vloer kwam, blijkt uit de tekening die hij daar vanachter het raam op de eerste verdieping moet hebben gemaakt: Opgebroken Noordstraat met spitters. Deze tekening toont het graafwerk dat in 1882 tegenover het huis verricht werd om riolering aan te leggen bij een in aanbouw zijnde bakkerij. Sien, die al een dochtertje had en op dat moment zwanger was van haar tweede kind zou na haar bevalling bij Vincent aan de Schenkweg gaan wonen. Haar moeder kon daarom een kleiner huis betrekken.",
        "years": "1850, 1904, 1882, 1883, 1882"
    },
    {
        "text": "Vincent was geheel afhankelijk van zijn broer Theo voor de financi\u00ebn, want het lukte nog niet zijn kunstwerken te verkopen. De relatie tussen Vincent en Theo was door het uitblijven van verkopen gespannen en de verwijten van Vincent aan het adres van Theo waren fors. Toch bleef Theo, die als kunsthandelaar in Parijs werkte, Vincent maandelijks 150 francs sturen in ruil voor enkele werken. Ze maakten de afspraak dat vanaf dat moment alle schilderijen die Vincent maakte ook eigendom van Theo waren.\r\n\r\nNa enige tijd in het atelier bij zijn ouders gewerkt te hebben, zocht Vincent een ruimer atelier en vond dat bij Johannes Schafrat. Toen zijn vader in maart 1885 overleed aan een hartaanval, verhuisde Vincent niet lang daarna uit huis om ook in het atelier te wonen.",
        "years": "1885"
    },
    {
        "text": "In december 1887 schreef Paul Gauguin aan Vincent dat hij een schilderij voor hem had achtergelaten bij lijstenmaker Pierre Cluzel in de rue Fontaine Saint-Georges. Gauguin had de tentoonstelling bezocht die Vincent in november-december 1887 in Restaurant du Chalet had georganiseerd en daarna waren de twee tot een ruil gekomen. Vincent ruilde twee schilderijen van uitgebloeide zonnebloemen tegen het doek Aan de oever van het meer, Martinique van Gauguin. Gauguin haalde op zijn beurt de schilderijen van Vincent op bij Boussod, Valadon & Cie aan de Boulevard Montmartre 19 waar Vincents broer Theo werkte.",
        "years": "1887, 1887"
    },
    {
        "text": "Vincents atelier bij zijn ouders in huis was klein en niet zo fijn gelegen. Bovendien was de verhouding met zijn familie niet optimaal; Vincent verlangde daarom naar een nieuw atelier. In mei 1884 was het zover, hij huurde een atelier bij de katholieke koster Johannes Schafrat en diens vrouw Adriana Schafrat-Van Eerd voor 75 gulden per jaar.",
        "years": "1884"
    },
    {
        "text": "Op 23 december 1888 werd Vincent opgenomen in het ziekenhuis van Arles, omdat hij in een vlaag van waanzin een deel van zijn oor had afgesneden en dat naar een prostituee had gebracht. In het ziekenhuis werd hij behandeld door dokter F\u00e9lix Rey (1865-1932). De eerste dagen in het ziekenhuis ging Vincents geestelijke situatie achteruit blijkt uit het verslag van Rey: Vincent zat in zijn nachthemd achter de dienstdoende zuster aan, verbood ook maar iemand om bij zijn bed in de buurt te komen en ging naar het kolenhok om zich te wassen. Vincent moest daarom naar een isoleerkamer.\r\n\r\nHij verbleef tot begin mei in het hospitaal. Omdat hij ook lange momenten van helderheid had, kreeg hij toestemming om buiten te schilderen en maakte daar gretig gebruik van. Gedurende zijn verblijf in het ziekenhuis maakte hij veel landschappen, maar schilderde bijvoorbeeld ook Ziekenzaal in het hospitaal en Binnenplaats van het hospitaal. Ook mocht hij weleens het stadje in, bijvoorbeeld toen zijn vriend Paul Signac hem kwam opzoeken.",
        "years": "1888, 1865, 1932"
    },
    {
        "text": "Tijdens zijn verblijf in Londen bezocht Vincent zeker het South Kensington Museum (dat sinds 1899 het Victoria & Albert Museum heet). Het museum wilde kunst toegankelijk maken voor iedereen en toonde voornamelijk toegepaste en decoratieve kunst, maar ook beeldende kunst zoals schilderijen, prenten en tekeningen. Vincent schreef op 4 augustus 1884 aan zijn broer Theo, die destijds in Londen verbleef, dat hij hem aanraadde het museum te bezoeken en naar het werk De boerderij in het dal van John Constable (1776-1837) te kijken.",
        "years": "1899, 1884, 1776, 1837"
    },
    {
        "text": "Iets meer dan een jaar na Vincents aankomst in Parijs luchtte Theo van Gogh op 14 maart 1887 zijn hart over Vincent in een brief aan hun zus Willemien:\r\n\r\n\"Het is bij mij thuis onhoudbaar, niemand wil meer bij me aan huis komen, daar dit altijd standjes geeft en bovendien is hij zoo slordig dat het huishouden er alles behalve aanlokkelijk uitziet. Ik hoop maar dat hij op zichzelf zal gaan wonen, daar heeft hij wel over gesproken, maar als ik het zou zeggen dat hij weg moest gaan, zou het juist een reden zijn voor hem om te blijven.\" (bron: brief Theo van Gogh aan Willemien van Gogh, 14 maart 1887)\r\n\r\nToch keerden de verhoudingen zich niet lang daarna ten goede. In april berichtte Theo aan zijn zus dat Vincent en hij vrede hadden gesloten en dat hij hem had gevraagd te blijven.\r\n\r\nVincent vertrok uiteindelijk op 19 februari 1888 naar Arles: hij was moe van het drukke leven in de stad en ging in het zuiden op zoek naar helderder licht en de rust van het platteland. Theo zou nog ruim een jaar in het appartement wonen.",
        "years": "1887, 1887, 1888"
    },
    {
        "text": "William Port Stokes (ca. 1832-1890), een onderwijzer uit Ramsgate bood hem aan om tegen kost en inwoning -maar zonder salaris- voor hem te komen werken als assistent onderwijzer op zijn jongensschool. Vincent was blij iets gevonden te hebben en ging op het aanbod in. Hij had geen idee wat hij van Ramsgate kon verwachten. Het enige dat hij wist was dat het een badplaats was met 12.000 inwoners.\r\n\r\nHet afscheid van zijn ouders viel Vincent zwaarder dan ooit nu hij zijn koers veranderde en uit de kunst het onderwijs in ging. De natuur weerspiegelde zijn gevoel en Vincent vond mooie woorden om dat te beschrijven: \"Reeds dikwijls namen wij afscheid van elkander; wel was er ditmaal meer wee in dan vroeger, van beide kanten, maar moed ook, door het vaster vertrouwen op, bij de grooter behoefte aan zegen. En was het niet of de natuur met ons medevoelde, 't was zoo grijs en min of meer bar een paar uur geleden.\"",
        "years": "1832, 1890"
    },
    {
        "text": "Toen Vincent zich in de zomer van 1883 ori\u00ebnteerde om wat dichter bij zee te gaan wonen en werken, vroeg hij om advies bij Kunstenaar Th\u00e9ophile de Bock (1851-1904), wiens atelier in Scheveningen stond. Hij schrijft hierover:\r\n\r\n\"Ik heb met Bock gesproken over woningen te Schevening maar ik mag me wel doodstil houden met den huurprijs van mijn atelier hoog te noemen als ik vergelijk met de lasten waarop anderen zitten. b.v. 't oude huis van Blommers staat te huur\u2013 huurprijs f. 400 en ik betaal f.170 per jaar. Dan is 't atelier niet grooter dan 't mijne en wat doelmatigheid van huis betreft zou ik mij houden aan wat ik nu heb. De Bock zelf betaalt evenveel als Blommers. En klopt dit ook met wat ik verl. jaar hoorde omtrent gemiddelden huurprijs. Als er kwestie was van aan zee gaan wonen zou Scheveningen niet in de termen kunnen vallen en zou men meer achteraf moeten gaan, hoek v. Holland b.v. of Marken.\"\r\n\r\nVincent mocht op zolder bij De Bock zijn schildersspullen bewaren als hij ging schilderen in Scheveningen.",
        "years": "1883, 1851, 1904"
    },
    {
        "text": "Eind november 1885 kwam Vincent in Antwerpen aan. Hij huurde een kamer van het Nederlandse echtpaar Willem Henricus Brandel en diens vrouw Anna Wilhelmina Huberta. Voordat Vincent naar Antwerpen vertrok, verwachtte hij dat hij geen geld zou hebben om een atelier te huren in de stad. Maar het lukte hem toch om bij het echtpaar Brandel ook een klein hokje naast zijn eigen kamer te huren dat hij als studio kon gebruiken. Hoewel dit hokje niet zo groot was als een heuse werkplaats zoals die in Nuenen, kon Vincent nu ook met slecht weer thuis werken. Zelf vond hij zijn werkplaats \"dragelijk\", mede omdat hij allerlei Japanse prenten als muurdecoratie had gebruikt.",
        "years": "1885"
    },
    {
        "text": "Vincent van Gogh woonde twee keer in zijn leven een periode in Den Haag. Van 30 juli 1869 - 10 mei 1873 en van 27 november 1881 - 11 september 1883. Tussendoor verbleef hij er ook enkele keren. Door zijn oom Vincent 'Cent' van Gogh kon hij als jongste bediende aan de slag in de internationale kunsthandel Goupil & Cie. Daar zag Vincent veel kunst en bekwaamde hij zich vol enthousiasme in zijn nieuwe vak.\r\n\r\nNa enkele jaren met succes in de kunsthandel gewerkt te hebben, werd hij overgeplaatst naar het filiaal van Goupil & Cie in Londen. Hoewel Vincent er naar uitkeek om Londen te zien en zijn Engels te verbeteren, vond hij het toch jammer dat hij weg moest uit Den Haag.\r\n\r\nHij schreef hierover: \"Nu het bepaald is dat ik weg moet merk ik pas hoe ik aan den Haag gehecht ben. Theo je kunt niet begrijpen hoe lief allen hier voor mij zijn; dat het mij spijt van zooveel vrienden te moeten scheiden kan je wel denken.\"",
        "years": "1869, 1873, 1881, 1883"
    },
    {
        "text": "Vincents vader werkte van oktober 1875 tot augustus 1882 als dominee in de Nederlands Hervormde kerk in Etten. Vincent, die gedurende deze periode veel in het buitenland woonde, was vaak speciaal voor de feestdagen (zoals Kerstmis en Pasen) in Etten en bezocht dan diensten in de kerk van zijn vader. Toen hij in 1881 ruim zeven maanden bij zijn ouders doorbracht ging hij regelmatig naar de kerk.",
        "years": "1875, 1882, 1881"
    },
    {
        "text": "Bij de eerste ontmoeting met de Nederlandse kunstenaar Anthon Gerhard Alexander van Rappard (1858-1892) twijfelde Vincent of het tussen hen zou kunnen klikken vanwege de grote financi\u00eble verschillen. Van Rappard was zeer vermogend. Toch ontstond begin 1881 een oprechte vriendschap tussen beiden. Ze deelden idee\u00ebn over kunst en hadden allebei een voorkeur voor eenvoudige onderwerpen en voorstellingswijzen.\r\n\r\nVincent en Van Rappard bleven nog tot 1885 met elkaar in contact en correspondeerden veel over werk en deelden hun passie voor het verzamelen van tijdschriftillustraties. Ondanks verschillende woonplaatsen bleven ze elkaar regelmatig opzoeken. Hun vriendschap zou eindigde nadat Van Rappard zich zeer kritisch had uitgelaten over de litho De aardappeleters van Vincent. Vanuit zijn academische achtergrond vond hij het een prutswerk. Het veroorzaakte een breuk die ze beiden eigenlijk niet hadden gewild.\r\n\r\nOndanks deze en andere kritiek bleef Van Gogh het werk een van zijn meest geslaagde werken vinden. In 1887 noemde hij het zelfs 'apr\u00e8s tout het beste dat ik maakte'.",
        "years": "1858, 1892, 1881, 1885, 1887"
    },
    {
        "text": "Toen Vincent in het najaar van 1880 in Brussel aankwam om zich daar verder te ontwikkelen als kunstenaar vond hij een kamertje aan de Boulevard du midi. Het was in een klein logement waar hij 50 franc per maand voor zijn kamer betaalde; niet goedkoop, maar w\u00e9l redelijk gezien de hoge prijzen in heel Brussel. Zijn kamer was echter niet geschikt om in te werken. Vincent schrijft hierover op 2 april 1881 vanuit Brussel aan zijn broer Theo van Gogh:\r\n\r\n\"Mijn slaapkamertje is al te klein en 't licht is er niet goed en de lui zouden er op tegen hebben dat ik 't licht van 't raam gedeeltelijk afsloot, ik mag zelfs mijn etsen niet aan den muur hangen of mijn tekeningen.\" Lees de hele brief\r\n\r\nVincent werkte daarom vooral buitenshuis in het atelier van zijn nieuwe vriend Van Rappard. Toen die uit Brussel vertrok, was dat een reden voor Vincent om ook de stad uit te gaan. In het voorjaar van 1881 verliet Vincent zijn kamer aan de Boulevard du midi om de zomer bij zijn ouders in Etten door te brengen.",
        "years": "1880, 1881, 1881"
    },
    {
        "text": "Vincent wandelde veel in de omgeving van Etten en maakte dan tekeningen en schetsen, onder andere bij het ven de Pagnevaart. Toen zijn vriend Anthon van Rappard op bezoek kwam in juni 1881, waren ze samen op pad gegaan.\r\nVincent schrijft hierover: aan Theo van Gogh vanuit Etten in juni 1881:\r\n\r\n\"Terwijl hij aan 't schilderen was heb ik een penteekening gemaakt van een andere plek in 't moeras alwaar veel waterlelies groeijen. (bij den Roozendaalschen weg.)\"",
        "years": "1881, 1881"
    },
    {
        "text": "Vincent bleef tot eind augustus 1879 bij de familie Denis wonen; daarna werd zijn contract door het Belgische Evangelisatie Comit\u00e9 niet verlengd en vertrok hij naar Cuesmes. De familie Denis behield een plek in Vincents hart blijkt uit een brief die hij in 1888 aan zijn vriend en kunstenaar Eug\u00e8ne Boch schreef:\r\n\r\n\"Als u ooit naar Petit-Wasmes gaat, wilt u dan informeren of Jean Baptiste Denis (boer) en Joseph Quinet (mijnwerker) er nog wonen en hun namens mij zeggen dat ik de Borinage nooit vergeten ben en dat ik het nu nog steeds graag zou terugzien.\"",
        "years": "1879, 1888"
    },
    {
        "text": "In de periode 1883-1885 kwam Vincent regelmatig in Eindhoven. Hij bezocht er vrienden waaronder Anton Kerssemakers en Antoon Hermans. Gedurende zijn tijd in Nuenen kocht Vincent ook zijn schildermaterialen in Eindhoven.",
        "years": "1883, 1885"
    },
    {
        "text": "Toen Vincent in 1878 en 1881 voor langere tijd in Etten verbleef, kreeg hij de aanbouw aan de achterkant van het huis tot zijn beschikking als studeerkamer en later als atelier. De met klimop begroeide kamer keek uit op de achtertuin van het huis die Vincent vermoedelijk vastlegde in de tekening Tuinhoek uit 1881. Vincent tekende de pastorie in april 1876 twee maal, een keer m\u00e9t de kerk ernaast, en een keer zonder de kerk. Hij deed een van de tekeningetjes cadeau aan zijn zus Willemien die hier vervolgens een eigen kopie naar maakte. De pastorie in Etten is ook getekend door Anthon van Rappard die in de zomer van 1881 bij de familie Van Gogh verbleef. Het huis vormde voor Vincent de thuisbasis voor feestdagen met familie en om terug te keren als hij zijn toekomstplannen bijstelde. Dat het huis ook openstond voor log\u00e9s blijkt uit het feit dat Vincents vriend Van Rappard er logeerde en dat Vincents nicht Kee Vos in 1881 voor een langdurig verblijf in de pastorie in Etten was. Het huis vormde zodoende het decor waartegen Vincent hevig verliefd werd op Kee.",
        "years": "1878, 1881, 1881, 1876, 1881, 1881"
    },
    {
        "text": "Toen Vincent op 5 december 1883 in Nuenen aankwam, trok hij in bij zijn ouders in de pastorie van de Nederlands Hervormde kerk waarvan zijn vader dominee was. De ontvangst was koeltjes en de spanningen tussen Vincent en zijn vader waren groot. Toch kreeg hij half december van zijn ouders beschikking over de mangelkamer en mocht die als atelier inrichten. De kamer was vochtig en koud en dus werden er aanpassingen gedaan voordat Vincent aan de slag ging: er werd een houten voetenstoof neergezet en een kachel en een bed geplaatst. Het atelier lag tussen de gierput, het toilet, de afvoer en het kolenhok en na enkele maanden verzuchtte Vincent: \"mijn verbeeldingskracht is niet sterk genoeg om dit vooruitgang te vinden op den toestand van verleden jaar.\"\r\n\r\nVincent schreef aan Theo op 20 maart 1884 dat hij uitkeek naar een ruimer atelier. Half mei vond hij een nieuw atelier bij de katholieke koster Johannes Schafrat waar hij later ook gaat wonen omdat de spanningen thuis te hoog waren opgelopen na het overlijden van zijn vader in maart 1885. Eenmaal in het atelier wonend, verbeterde de familieverhouding.",
        "years": "1883, 1884, 1885"
    },
    {
        "text": "Vincent gaf teken- en schilderles aan Paul Eug\u00e8ne Milliet (1863\u20131943), een onderluitenant van het derde zoeavenregiment, dat gestationeerd was op de kazerne Calvin in Arles. Vincent en Milliet raakten bevriend en maakten onder andere samen een uitstapje naar de Montmajour vlakbij Arles in juli 1888. Toen Milliet half augustus 1888 op reis ging naar het noorden van Frankrijk bezorgde hij 36 werken van Vincent bij Theo in Parijs. Als dank daarvoor gaf Vincent hem een studie, het is niet bekend welke. Vincent schilderde ook een portret van de jonge luitenant, maar hij was totaal niet tevreden over hoe hij poseerde: hij tikte met zijn benen en kon niet stilzitten. Toch wilde Vincent hem maar al te graag te schilderen, hij zei \"...omdat het een knappe kerel is, heel ongedwongen met veel nonchalance in zijn houding, en ik zou hem heel goed kunnen gebruiken voor een schilderij van geliefden.\" Vincent hing het portret dat hij maakte, De minnaar (portret van luitenant Milliet), op zijn slaapkamer naast het portret van Eug\u00e8ne Boch. Het is te zien op Vincents schilderij De slaapkamer.",
        "years": "1863, 1943, 1888, 1888"
    },
    {
        "text": "Smulders & Co was een bekende papierhandelaar, lithograaf en uitgever van plattegronden, waar Vincent vanaf augustus 1882 weleens kwam. De zaak was gevestigd op de Spuistraat 55, maar ze hadden ook een opslag in Laan 3. Daar kwam Vincent weleens om op zolder tussen de oude partijen te zoeken naar papier dat hij geschikt vond voor zijn werk. Het was ook de plek waar Vincent voor het eerst litho's maakte in november \u2013 december 1882. Ge\u00efnspireerd door de Engelse grafische kunstenaars wiens werk hij zag in populaire tijdschriften, had hij zelf ook het verlangen om prenten te maken. Uiteindelijk zou hij slechts negen litho's maken en een ets, die bijna allen ontstonden in 1882 in Den Haag.",
        "years": "1882, 1882, 1882"
    },
    {
        "text": "Toen Theo van Gogh in november 1878 van Parijs naar Nederland reisde, maakte hij een tussenstop in Brussel om daar zijn broer Vincent op te zoeken. Samen bezochten zij het Mus\u00e9e des Beaux Arts waar Vincent onder de indruk was van \"zooveel merkwaardige schilderijen\" die hij zag. In een brief aan zijn broer noemde hij het werk van de kunstenaars Charles De Groux (1825\u20131870), Henri Leys (1815\u20131869) en Joseph Th\u00e9odore Coosemans (1828\u20131904) in het bijzonder. Twee\u00ebnhalf jaar later, in het voorjaar van 1881, bezocht Vincent het museum opnieuw.",
        "years": "1878, 1825, 1870, 1815, 1869, 1828, 1904, 1881"
    },
    {
        "text": "Vincent raakte bevriend met de postbeambte Joseph Etienne Roulin (1841 \u2013 1903) die met zijn gezin vlakbij woonde. In juli 1888 schreef Vincent aan Theo:\r\n\"Nu ben ik bezig met een ander model, een postbode in blauw uniform met goud versierd, een forse bebaarde kop, erg socratisch. Een interessantere man dan heel wat andere lui.\"\r\n\r\nHet portret dat hij maakte, gaf hij aan Roulin in dank voor het poseren. Vincent was verrukt over zijn model en besloot de hele familie Roulin te willen schilderen. In totaal maakte hij meer dan twintig portretten van het gezin. In december 1888 schreef hij: \"Maar ik heb portretten gemaakt van een heel gezin, dat van de postbode, van wie ik al eerder de kop heb gemaakt \u2013 man, vrouw, kindje, de kleine jongen en de zoon van 16 jaar, allemaal typen en echt Frans, hoewel ze eruit zien als Russen.\"\r\n\r\nAugustine Roulin, de vrouw van Joseph, stond model voor La Berceuse, waar Vincent maar liefst vijf versies van maakte. De Roulins kregen \u00e9\u00e9n van de schilderijen.",
        "years": "1841, 1903, 1888, 1888"
    },
    {
        "text": "In december 1875 vertrok Vincent zonder goed overleg met zijn baas naar zijn ouders in Etten om daar kerst te vieren. Dat hij juist in deze drukke periode van het jaar de zaak in de steek liet, werd hem niet in dank afgenomen. Bij terugkeer in Parijs werd hij na een onaangenaam gesprek met zijn baas L\u00e9on Boussod ontslagen.\r\n\r\nVincent erkende in een brief aan zijn broer: \"ik heb wel dingen gedaan die in zekeren zin zeer verkeerd waren en heb daarom maar weinig te zeggen.\"\r\n\r\nHet ontslag bij Goupil & Cie betekende Vincents definitieve breuk met de kunsthandel na er ruim zes jaar gewerkt te hebben. Zijn baan bij Goupil & Cie werd overgenomen door zijn vriend Harry Gladwell met wie hij ook in huis had gewoond.\r\n\r\nIn 1888 reflecteerde Vincent op zijn tijd bij Goupil: \"na er toch 6 JAAR te hebben gewerkt waren wij over en weer volstrekt ontevreden over alles, zij over mij en ik over hen. Dat is een oude geschiedenis, maar zo ligt het toch.\"",
        "years": "1875, 1888"
    },
    {
        "text": "Vincent huurde in mei 1889 een kamer in Caf\u00e9 de la Gare aan het Place Lamartine en raakte bevriend met de caf\u00e9-eigenaren Joseph en Marie Ginoux.\r\n\r\nHier schilderde Vincent Het nachtcaf\u00e9 waarin hij probeerde 'de vreselijke menselijke harstochten' te verbeelden met de complementaire kleuren rood en groen. Op het doek is Joseph Ginoux te zien, naast het biljart met witte kleding aan. Ook Paul Gauguin, die zich vanaf half oktober bij Vincent voegde in het 'Gele Huis', maakte een schilderij van het nachtcaf\u00e9. Op Gauguins schilderij is op de voorgrond Marie Ginoux te zien die aan tafel zit. In Marie Ginoux zagen zowel Vincent als Gauguin een ware Arl\u00e9sienne, met haar donkere haar en lokale kleding. Beiden maakten portretten van haar. Toen Vincent in Saint-R\u00e9my woonde, schilderde hij haar portret diverse keren op basis van een getekend portret van Gauguin. Toen Vincent op 8 mei naar Saint-R\u00e9my verhuisde, sloeg hij zijn meubels uit het 'Gele Huis' op bij Caf\u00e9 de la Gare. Hij bezocht de Ginouxs vanuit de inrichting nog tweemaal en correspondeerde met hen.",
        "years": "1889"
    },
    {
        "text": "Vincent bleef tot het einde van zijn verblijf in Den Haag (11 september 1883) in het atelier op de Schenkweg wonen en werken.\r\nHet werken in het atelier ging goed. Vincent tekende er studies naar model, gezichten uit zijn raam, stadsgezichten en grotere uitgewerkte stukken. Zijn meest gewillige model was zijn vriendin Sien, die altijd geduld had om voor Vincent model te staan en die ook goed met Vincents knorrige buien kon omgaan. Het enige nadeel dat Vincent aan de atelierwoning ervoer was dat hij moeite had om de lichtval in zijn atelier te controleren. Vooral bij het modeltekenen had hij daar last van. Mensen die er in een steeg bij wijze van spreken nog mooi uitzagen, veranderden in het licht van zijn atelier direct in minder interessante gedaantes, wat Vincent betreurde. Hij bedacht daarom begin 1883 een slim systeem van vier luiken die los van elkaar open en dicht konden. Op de luiken spande hij doek waardoor het voor hem mogelijk was om de lichtinval op zijn modellen te beheersen door meer of minder licht van boven of onderen in te laten vallen.",
        "years": "1883, 1883"
    },
    {
        "text": "Op 11 september 1883 arriveerde Vincent in Hoogeveen. Voor f 1,- per dag vond hij onderdak niet ver van het station van Hoogeveen bij logementhouder Albertus Hartsuiker (1827 - 1902), diens vrouw Catharina Beukema (1835-1908) en hun drie kinderen. Het logement had een grote 'gelagkamer'(deel van de herberg waar de gasten konden zitten), stal, achterzolder en een tuin. Vincent kreeg de achterzolder als atelier en mocht zijn spullen op zolder laten liggen als hij op pad zou zijn.\r\n\r\nVincent verkende in de periode die hij in Hoogeveen zat de omgeving: Stuifzand, Zwartschaap, Pesse en later Tiendeveen, Nieuweroord en Nieuwelande. Het landschap met turf en heide, de armoedige onderkomens (de oudere huizen en plaggenhutten), de met turf beladen trekschuiten en ook de (arme) bevolking en de zware leefomstandigheden waarin zij verkeerden trokken zijn aandacht en dienden tot onderwerp in zijn werk. Zijn enthousiasme hierover klonk door in zijn brieven, Vincent schreef: \"Ik zag superbe figuuren buiten \u2013 treffend door een expressie van soberheid.\"",
        "years": "1883, 1827, 1902, 1835, 1908"
    },
    {
        "text": "Theodorus 'Dorus' van Gogh (1822-1885) had in het spoor van zijn vader gekozen voor het vak van dominee. Vanaf 11 januari 1849 was hij werkzaam als predikant in de gemeente Zundert. Van Gogh was een graag geziene predikant. Het dorp Zundert was een boerendorp met eenvoudige mensen, waar Vincent later ook weleens aan herinnerd werd toen hij voor armen en arbeiders ging werken, bijvoorbeeld in de Borinage in Belgi\u00eb. Later schreef hij dat hij ondanks al zijn reizen en alle verschillende woonplaatsen, eruit bleef zien als een 'boer in Zundert' en dat hij zich op een bepaalde manier ook met hen vereenzelvigde. Vincent zei hierover: \"Enfin ik ploeg op mijn doeken als zij op hun akkers.\"\r\n\r\nVincents jeugd in Zundert was gemoedelijk en de familieband was sterk. De kinderen kregen les in de pastorie, gingen naar school in en buiten het dorp, speelden veel in de tuin van de pastorie en maakten wandelingen in de omgeving. In huis speelden moeder Anna en het kindermeisje Leentje Veerman (1813-1898) een belangrijke rol.",
        "years": "1822, 1885, 1849, 1813, 1898"
    },
    {
        "text": "Vincent schilderde wel eens op doek van de winkel A. Fermine.\r\nA. Fermine handelde in schildersezels maar verkocht ook andere kunstenaarsbenodigdheden zoals doeken. Vincents werk Portret van Agostina Segatori is geschilderd op een doek van Fermine, blijkt uit de stempel die achterop staat.\r\n\r\nVincent schilderde weleens op doeken afkomstig van de winkel Hofer fr\u00e8res. De winkel Hofer fr\u00e8res in Parijs verkocht allerlei kunstenaarsbenodigdheden zoals doeken en verf, die ze veelal ook zelf produceerden. Ook deden ze restauraties. De doeken van Vincents schilderijen Zonsondergang in Montmartre en De molen Le Blute-Fin dragen op de achterkant het merkteken van Hofer fr\u00e8res.\r\n\r\nVincent schilderde wel eens op doek en karton afkomstig uit de winkel van Gust. Hennequin.\r\nDe winkel van Gust. Hennequin in Parijs verkocht verf, doeken en kwasten. Ook Vincent kocht hier wel eens kunstenaarsbenodigdheden. Op de achterkant van Zelfportret (een schilderij op karton uit 1887) en op de achterkant van het doek Mand met appels staat een stempel van de winkel.",
        "years": "1887"
    },
    {
        "text": "Het olieverfschilderij Kop van een skelet met brandende sigaret is een studentikoze grap. Van Gogh schilderde het in de tijd dat hij lessen volgde aan de Antwerpse kunstacademie, begin 1886. Het schilderij laat zien dat hij de anatomie goed beheerste.\r\n\r\nHet tekenen van geraamtes was een gangbare oefening op de academie. Maar het schilderen ervan stond niet op het programma. Dat zal hij op een ander moment hebben gedaan, tussen de lessen door, of na afloop.",
        "years": "1886"
    },
    {
        "text": "De kunsthandel Boussod, Valadon & Cie (tot 1884 Goupil & Cie) geheten, speelde een belangrijke rol in het leven van de Van Goghs. Oom Vincent van Gogh was sinds 1861 partner van de kunsthandel en richtte het Haagse filiaal op. Vincent werkte in de periode 1869-1876 in de filialen in Den Haag, Londen en Parijs, en ook zijn jongere broer Theo werkte sinds 1873 in de kunsthandel.\r\n\r\nVanaf 1881 was Theo bedrijfsleider in de vestiging aan de Boulevard Montmartre in Parijs: een van de drie locaties in Parijs. Het hoofdkantoor zat op rue Chaptal nr. 9, waar Vincent in de jaren 1875-1876 werkte. Op Boulevard Montmartre nr. 19 en Place de L'Opera nr. 2 waren twee verkoopzalen. De vestiging aan Place de L'Opera moet erg mooi en prestigieus geweest zijn. Toen Vincent in 1873 Parijs bezocht, ging hij er naartoe en schreef erover:\r\n\"De zaak te Parijs is prachtig & veel grooter dan ik mij had voorgesteld.\u2013 Vooral de Place de l'Opera.\u2013\"",
        "years": "1884, 1861, 1869, 1876, 1873, 1881, 1875, 1876, 1873"
    },
    {
        "text": "Hoewel Vincent zich vanaf juli 1881 vooral bezighield met het tekenen naar model, gaf hij ook aandacht aan landschappen. Vincent schreef hierover in oktober 1881 aan zijn Theo van Gogh vanuit Etten het volgende:\r\n\"Hoe langer hoe meer gevoel ik dat bepaaldelijk het figuurteekenen goed is, ook indirekt ten goede werkt op 't landschapteekenen. Als men een knotwilg teekent als ware die een levend wezen, en dat is toch eigentlijk zoo, dan volgt de omgeving vanzelf betrekkelijk als men maar al zijn aandacht geconcentreerd heeft op dien bewusten boom en niet gerust heeft voor dat er iets van het leven in kwam.\"",
        "years": "1881, 1881"
    },
    {
        "text": "In oktober 1875 verhuisde familie Van Gogh van Zundert naar Etten, omdat vader Van Gogh daar dominee werd. Vincent woonde destijds in het buitenland en Etten was voor hem de thuisbasis waar hij werd herenigd met familie, voornamelijk tijdens feestdagen.\r\n\r\nOok was het zijn uitvalsbasis als hij zijn toekomstplannen bijstelde. Zo verbleef hij in 1877 in Etten nadat hij ontslagen was bij Goupil & Cie in Parijs en voorafgaand aan zijn vertrek naar Ramsgate. En een half jaar later toen hij uit het Engelse Isleworth kwam en vervolgens in Dordrecht ging wonen. Toen Vincent jaren later (1880) in de mijnstreek Borinage woonde, kwam hij naar Etten om daar zijn geest tot rust te brengen en bij te komen van het zware leven in de mijnstreek.\r\n\r\nVeruit de belangrijkste periode die Vincent in Etten doorbracht was de zomer van 1881. Hij was toen al beginnend kunstenaar en tekende veel in de omgeving en met modellen uit het dorp. Zijn vriend Anthon van Rappard kwam hem opzoeken en ze werkten samen. In die zomer logeerde Vincents nicht Kee Vos bij de familie en Vincent werd smoorverliefd op haar.",
        "years": "1875, 1877, 1880, 1881"
    },
    {
        "text": "Toen Vincent in Londen woonde, wandelde hij dagelijks 's ochtends en 's avonds van zijn kosthuis naar zijn werk en stak dan altijd de Westminster Bridge over. Hij wist dus maar al te goed hoe die en de Westminster Abbey & The House of Parliament eruit zagen. Met gevoel voor po\u00ebzie schreef hij zijn broer Theo dat hij het uitzicht kende wanneer de zon daarachter onderging, hoe het eruit zag in de sneeuw, in de mist en in de ochtenddauw. Toen hij in 1875 in Parijs een schilderij van Giuseppe de Nittis (1846-1884) zag waarop de brug en de kerk waren afgebeeld besefte Vincent hoeveel hij van Londen hield. Aan de bovenrand van het briefpapier van zijn werkgever Goupil & Cie maakte Vincent een schetsje van het werk van De Nittis.",
        "years": "1875, 1846, 1884"
    },
    {
        "text": "De kunsthandel Boussod, Valadon & Cie, tot 1884 Goupil & Cie geheten, speelde een belangrijke rol in het leven van de Van Goghs. Oom Vincent van Gogh was sinds 1861 partner van de kunsthandel en richtte het Haagse filiaal op. Vincent werkte in de periode 1869-1876 in de filialen in Den Haag, Londen en Parijs, en ook zijn jongere broer Theo werkte sinds 1873 in de kunsthandel.",
        "years": "1884, 1861, 1869, 1876, 1873"
    },
    {
        "text": "Na enkele jaren met succes in de kunsthandel gewerkt te hebben, werd hij overgeplaatst naar het filiaal van Goupil & Cie in Londen. Hoewel Vincent er naar uitkeek om Londen te zien en zijn Engels te verbeteren, vond hij het toch jammer dat hij weg moest uit Den Haag. Hij schreef hierover:\r\n\"Nu het bepaald is dat ik weg moet merk ik pas hoe ik aan den Haag gehecht ben.\"\r\n\r\nDat hij warme gevoelens had voor de mensen die hij in Den Haag achterliet blijkt uit wat hij later in een brief aan zijn broer schrijft:\r\n\"Theo je kunt niet begrijpen hoe lief allen hier voor mij zijn; dat het mij spijt van zooveel vrienden te moeten scheiden kan je wel denken.\" Lees de hele brief\r\n\r\nUiteindelijk zou hij in Londen ook een goede tijd beleven. Na twee jaar in Londen en omzwervingen in Frankrijk, Engeland, Belgi\u00eb en Nederland keerde Vincent in november 1881 als beginnend kunstenaar terug naar Den Haag.",
        "years": "1881"
    },
    {
        "text": "In mei 1884 huurde Vincent een atelier bij de katholieke koster Johannes Schafrat en diens vrouw Adriana Schafrat-Van Eerd. Het atelier bevond zich naast de pastorie van de pastoor Andreas Pauwels met wie Vincent eind augustus 1885 problemen kreeg. Deze pastoor bemoeide zich samen met de kapelaan uit het dorp (W. Beekmans) met Vincent. Ze geboden hem zich niet in te laten met mensen van beneden zijn stand, zoals de arbeiders die voor Vincent model stonden. Om de praktijk tegen te gaan, boden zij de modellen zelfs geld aan als die Vincent maar links lieten liggen. Vincent moest niets van de bemoeienis hebben:\r\n\r\n\"Ditmaal heb ik eenvoudig direkt het precies zoo verteld aan den burgemeester en er op gewezen hoe dit de pastoors niet raakt en die op hun eigen territoor van meer abstracte dingen moeten blijven.\"\r\n\r\nVincent werkte onverstoorbaar door met zijn modellen, die gelukkig meer aan z\u00edjn kant dan die van de geestelijk leiders bleken te staan. Toch is het mogelijk dat het conflict Vincent een extra steuntje in de rug gaf om Nuenen in november 1885 te verruilen voor Antwerpen.",
        "years": "1884, 1885, 1885"
    },
    {
        "text": "Tijdens zijn verblijf in Londen bezocht Vincent zeker het South Kensington Museum (dat sinds 1899 het Victoria & Albert Museum heet). Het museum wilde kunst toegankelijk maken voor iedereen en toonde voornamelijk toegepaste en decoratieve kunst, maar ook beeldende kunst zoals schilderijen, prenten en tekeningen. Vincent schreef op 4 augustus 1884 aan zijn broer Theo, die destijds in Londen verbleef, dat hij hem aanraadde het museum te bezoeken en naar het werk De boerderij in het dal van John Constable (1776-1837) te kijken. Toch zal Theo het werk in 1884 daar niet gezien hebben: het schilderij werd slechts tussen 1859 en 1876 in het South Kensington Museum tentoongesteld.",
        "years": "1899, 1884, 1776, 1837, 1884, 1859, 1876"
    },
    {
        "text": "In de zomer van 1881 werd Vincent verliefd op zijn nicht en weduwvrouw 'Kee' Adriana Vos-Stricker, die een paar weken in Etten bij de familie Van Gogh logeerde. Vincent had toen zijn liefde voor haar verklaard en haar ten huwelijk gevraagd. Haar antwoord was \"Nooit, neen, nimmer.\" Vincent liet zich echter niet uit het veld slaan en was ervan overtuigd dat zij zou kunnen smelten en liefde voor hem kon voelen. De families van beide kanten waren er echter op tegen en geboden Vincent zich gedeisd te houden en verder te zoeken naar een ander meisje.\r\n\r\nVincent mocht Kee niet meer zien, maar zijn liefde bleef sterk en hij bleef haar brieven schrijven. In een uiterste poging om haar voor zich te winnen trok Vincent - met geld dat hij van zijn broer Theo had gekregen - naar Amsterdam en belde aan bij de familie van Kee. De gehele familie Stricker zat aan tafel, maar Kee was er niet. Vincent praatte daarop met haar vader, Johannes Paulus Stricker, maar die verzekerde hem dat hij Kee echt uit zijn hoofd moest zetten. In de drie dagen die Vincent in Amsterdam bleef, zag hij Kee niet.",
        "years": "1881"
    },
    {
        "text": "Stam was de winkel met schildersbenodigdheden van Allegonda Johanna Stam - Liernur die sinds 1874 weduwe was van de houtgraveur Willem Hendrik Stam. Zij runde een winkel met tekenmateriaal op de Papestraat 15 in Den Haag waar Vincent in ieder geval zijn papier kocht (het papier Ingres waar hij graag op werkte). Dat hij niet altijd alles op tijd kon betalen, blijkt uit het feit dat hij in 1883 schulden bij haar had.",
        "years": "1874, 1883"
    },
    {
        "text": "Toen Vincent in Londen woonde, schreef hij in zijn brieven geen enkele keer over de National Gallery. Toch heeft hij het museum vermoedelijk wel bezocht. Dat blijkt bijvoorbeeld uit tips die hij zijn broer Theo gaf toen die in augustus 1884 voor een aantal dagen in Londen was. Vincent, die de stad kende van zijn verblijf daar in 1873 en 1874 hielp Theo om in Londen de kunst te vinden die hij waarschijnlijk interessant zou vinden. Zo raadde hij hem onder andere aan om de National Gallery te bezoeken en daar vooral te letten op de schilderijen van Meindert Hobbema (1638-1709) en John Constable (1776-1837). Met naam en toenaam noemde hij het werk Het korenveld van Constable. Een ander schilderij dat Vincent waarschijnlijk in de National Gallery heeft gezien is het schilderij Christus zegent de kinderen dat destijds nog werd toegeschreven aan Rembrandt (1606/7-1669), maar dat nu algemeen erkend wordt als een schilderij van zijn pupil Nicolaes Maes (1634-1693).",
        "years": "1884, 1873, 1874, 1638, 1709, 1776, 1837, 1606, 1669, 1634, 1693"
    },
    {
        "text": "Toen Vincent van 24 december 1888 tot 7 januari 1889 in het ziekenhuis van Arles lag, na zijn eerste psychische inzinking, zocht Roulin hem op. Ook hield hij de familie Van Gogh op de hoogte van Vincents wel en wee, zorgde dat de huur werd betaald en het huis werd schoongemaakt. Ook was hij zoveel als hij kon bij Vincent nadat die op 7 januari weer naar huis mocht. Twee weken later verliet Roulin Arles, omdat hij een nieuwe baan kreeg in Marseille. Hij zocht Vincent nog weleens op in het ziekenhuis en zij bleven gedurende Vincents verblijf in Saint-R\u00e9my corresponderen.",
        "years": "1888, 1889"
    },
    {
        "text": "In Amsterdam wandelde Vincen graag door de stad die hij prachtig vond. In brieven wist hij vaak de sfeer van de stad te vangen door deze te vergelijken met schilderijen. Uiteindelijk lukte het Vincent niet om de studie succesvol te volbrengen en dat was de reden dat hij in de zomer van 1878 Amsterdam verliet en naar zijn ouders in Etten vertrok. Vanuit daar ori\u00ebnteerde hij zich verder op zijn toekomst.\r\n\r\nNadien zou Vincent Amsterdam nog twee keer bezoeken. In 1881 bezocht hij de hoofdstad om zijn nicht Kee Vos te zien, op wie hij inmiddels hevig verliefd was geworden: het werd een pijnlijke geschiedenis van een onbeantwoorde liefde. In 1885 kwam hij nogmaals naar de stad om met zijn vriend Anton Kerssemakers het net geopende Rijksmuseum te bezoeken.",
        "years": "1878, 1881, 1885"
    },
    {
        "text": "Vincent maakte het schilderij De oude kerktoren van Nuenen van de toren zonder de spits. Ook maakte hij de aquarel Verkoping van afbraak. De begraafplaats die bij de toren lag, bleef wel in functie en daar zou Vincents vader 1885 begraven worden.",
        "years": "1885"
    },
    {
        "text": "Vincent had in Zevenbergen al een goede vooropleiding aan de school van Jan Provily gehad en kon daardoor in 1866 de voorbereidende klas overslaan en in de eerste klas beginnen van het HBS. Het lesprogramma bestond uit Nederlands, Frans, Duits, Engels, geschiedenis, aardrijkskunde, meetkunde, rechtlijnig tekenen, handtekenen, plant- en dierkunde, schoonschrijven en gymnastiek.\r\n\r\nDe vier uur tekenles die Vincent wekelijks kreeg, kreeg hij van Constant Cornelis Huijsmans (1810-1886), zelf schilder en een docent met uitgesproken pedagogische idee\u00ebn en een vernieuwende lesmethode waarin de individuele leerling centraal stond. Ook had hij belangrijke publicaties op zijn naam staan: Het landschap (1840) was een veelgevraagd handboek voor landschapschilders en Grondbeginselen der Teekenkunst (1852) was zijn hoofdwerk.",
        "years": "1866, 1810, 1886, 1840, 1852"
    },
    {
        "text": "Vincent werkte in mei 1884 aan een aantal schilderijen van molens. Zo schilderde hij de Collse watermolen die hij passeerde als hij van Nuenen naar Eindhoven wandelde. De molen lag in de tijd van Vincent dichtbij het station waar hij de trein pakte naar Eindhoven. De molen diende als olie- en korenmolen. Toen Van Gogh deze molen schilderde schreef hij zijn vriend Anthon van Rappard:\r\n\r\n\"t Is een dito geval als de twee andere watermolens die we zamen bezochten doch met twee roodedaken en dat men vlak van voren ziet \u2013 met populieren er om heen. Zal in den herfst superbe zijn.\"\r\n\r\nVan Gogh legde de watermolen aan de Dommel in Eindhoven diverse keren vast, zoals in november 1884. Vincent zou bij de molen Anton Kerssemakers hebben ontmoet. De twee raakten goed bevriend en Vincent gaf hem schilderles. Leerlooier Anton Kerssemakers (1846-1924) maakte later ook een gouache van dezelfde watermolen.",
        "years": "1884, 1884, 1846, 1924"
    },
    {
        "text": "In 1883, schreef Vincent zijn broer Theo dat hij nog altijd heel erg blij was dat hij destijds de tekeningen van Millet had gezien in het veilinghuis H\u00f4tel Drouot.\r\n\r\nBegin juni 1886 bezocht Vincent samen met Theo H\u00f4tel Drouot voor de veiling van de priv\u00e9collectie van Paul Saulnier. Daar zag hij het werk Vaas met pioenen op een sokkel van \u00c9douard Manet. Toen Vincent in 1888 in Arles bezig was met zijn vierde schilderij in de serie van stillevens van zonnebloemen, refereerde hij aan de technische eenvoud van het schilderij van Manet. Op dezelfde veiling zag Vincent Christus slapend tijdens de storm van Eug\u00e8ne Delacroix, de kunstenaar voor wie Vincent mateloze waardering had vanwege diens kleurgebruik. Hij schreef meerdere malen over dit schilderij dat hij een \"krachtige schets\" noemde.",
        "years": "1883, 1886, 1888"
    },
    {
        "text": "Vincent vergeleek de 'nationale waarde' van de olijfboom, evenals die van de cipres, met die van de Hollandse wilg. Hij was verbaasd dat de karaktervolle, schilderachtige bomen die zo typerend waren voor de Provence zo zelden door kunstenaars op het doek waren gezet. In de zomer van 1889 waagde Vincent zich in Saint-R\u00e9my toch aan de schilderkunstige uitdaging om olijfbomen te schilderen. In september 1889 schreef hij:\r\n\r\n\"De olijfbomen daarentegen zijn heel karakteristiek en ik doe alle mogelijke moeite om die te pakken te krijgen. Het is zilverkleurig, nu eens meer blauw, dan weer groen gekleurd, brons, opblekend tegen een gele, paarsige of oranje tot dof roodokeren grond. Maar heel moeilijk, heel moeilijk.\"\r\n\r\nHij nam het onderwerp flink onder handen in de maanden die daarop volgden. Volgens hemzelf ging hij er \"flink tegenaan met de olijfbomen\" en hij was relatief tevreden.",
        "years": "1889, 1889"
    },
    {
        "text": "Vincent overleed op 29 juli 1890 aan de verwondingen van een schotwond die hij zichzelf twee dagen daarvoor in de velden rondom Auvers-sur-Oise had toegebracht. Op 30 juli werd hij begraven op de begraafplaats van het dorp in het bijzijn van zijn broer Theo, dokter Gachet, de Ravouxs, voormalige buren uit het dorp en vrienden uit Parijs onder wie \u00c9mile Bernard, Charles Laval, Lucien Pissarro en Julien Tanguy. Er waren bloemen, dokter Gachet hield een praatje en Theo een dankwoord.",
        "years": "1890"
    },
    {
        "text": "Vincent bezocht de patrici\u00ebrswoning van Henri Leys om daar een van zijn lievelingsschilderijen te bekijken.\r\nIn 1883, een paar jaar voor zijn bezoek aan Antwerpen, noemde Vincent het schilderij La promenade sur les remparts van de Vlaamse schilder Hendrik (Henri) Leys (1815\u20131869) een van de allermooiste schilderijen die hij kende. Toen hij in Antwerpen aankwam, bezocht hij dan ook vrijwel direct de patrici\u00ebrswoning van Leys waar het schilderij hing.\r\n\r\nHoewel Vincent ernaar uitkeek om dit schilderij te zien, viel het hem enigszins tegen. Hij had de compositie anders verwacht en de kleur viel hem tegen. Bovendien was het licht slecht; toen Vincent de zaal bezocht was deze onverlicht en hij gaf daarom een fooi aan de \"bonne\" om de kroonluchter aan te laten steken om zo alles beter te bekijken. Ondanks alle teleurstellingen vond hij wel dat de figuren \"superbe\" waren afgebeeld. In Leys' schilderijen zag Vincent een tijdloos sentiment.",
        "years": "1883, 1815, 1869"
    },
    {
        "text": "Vincent was bevriend met de familie van dominee Kam met wie hij ging tekenen in de omgeving van Etten-Leur.\r\n\r\nVincent van Gogh ging met enige regelmaat tekenen met de kinderen van dominee Kam. In het archief van de familie Kam zijn diverse schetsboeken bewaard gebleven met schetsen uit 1881 die in Etten en Leur zijn gemaakt. De tekeningen, die nog niet eerder zijn gepubliceerd, zijn waardevol studiemateriaal om meer te weten te komen over Vincents periode en werk in Etten-Leur. Zo vertoont een schets van een boerin die aardappelen schilt door Catharina Cornelia Kam een treffende gelijkenis met een model dat Vincent hier tekende.",
        "years": "1881"
    },
    {
        "text": "Vincent maakte een lithografie van De aardappeleters bij de firma Gestel.\r\nVincent kwam regelmatig bij de firma Gestel in Eindhoven. Toen hij in april 1885 van plan was een serie litho's te maken van het boerenleven bestelde hij een steen bij Gestel.",
        "years": "1885"
    },
    {
        "text": "Vincent bezocht waarschijnlijk de achtste impressionistententoonstelling die van 15 mei tot 15 juni 1886 werd gehouden in een galerie aan rue Laffitte nr. 1. Daar was onder andere werk te zien van Mary Cassat, Armand Guillaumin, Camille en Lucien Picasso, Paul Signac en Georges Seurat. Voordat Vincent in Parijs woonde, kende hij het impressionisme voornamelijk van horen zeggen. Eenmaal in Parijs kon hij de tentoonstellingen w\u00e9l bezoeken en het werk met eigen ogen aanschouwen.\r\n\r\nDaarom schreef Vincent in oktober 1886 aan zijn vriend Horace Mann Livens: \"In Antwerpen wist ik niet eens wat de impressionisten waren, nu heb ik ze gezien en hoewel ik daar niet bij hoor, heb ik toch veel bewondering voor bepaalde impressionistische schilderijen, Degas, naaktfiguur, Monet, landschap.\"\r\n\r\nNaast de impressionistententoonstelling op de rue Lafitte waren de belangrijkste tentoonstellingen met impressionistisch werk die Vincent tijdens zijn verblijf in Parijs bezocht de Ve exposition internationale de peinture bij Georges Petit (15 juni-15 juli 1886) en de II\u00e8me exposition de la Soci\u00e9t\u00e9 des Artistes Independants (20 augustus-21 september 1886).",
        "years": "1886, 1886, 1886, 1886"
    },
    {
        "text": "Vincent van Gogh ontmoette begin juli 1877 Jeremias 'Jeremie' Posthumus Meijjes (1831\u20131908) en diens vrouw Jeanne Louise Agathe Tilanus (1834\u20131881) bij dominee Reinier Posthumus Meijjes, een kennis van vader Van Gogh. Ze hadden een gezellige avond en Vincent bezocht hen daarna nog enkele malen. Ook hoorde hij Meijjes eens spreken in de Westerkerk en was daarvan zeer onder de indruk. Hoezeer Vincent het gezin Meijjes waardeerde, blijkt uit zijn beschrijving in een brief aan zijn broer Theo uit september 1877:\r\n\r\n\"Eenige dagen geleden bragt ik een avond door in de studeerkamer van den Ds Jeremie Meyes. Het was een aardigen avond, Hij vroeg een en ander over Londen. Waarop ik hem nog al kon antwoorden en Hij vertelde mij van zijn werk en den zegen die Hij zoo blijkbaar had ondervonden.\"",
        "years": "1877, 1831, 1908, 1834, 1881, 1877"
    },
    {
        "text": "In november 1883 maakte Vincent vanuit Nieuw-Amsterdam/Veenoord een dagtocht naar Zweeloo. Hij kon meerijden met zijn logementhouder Scholte. De dag maakte diepe indruk op hem en hij schreef zijn broer over die dag die \"als een droom\" voorbij ging.\r\n\r\nIn Zweeloo hoopte Vincent collega kunstenaars te vinden en met name Max Liebermann, over wie hij had gehoord van zijn broer Theo. Vincent trof Liebermann of andere kunstenaars niet aan in Zweeloo en besloot niet op zijn huisbaas te wachten om mee terug te rijden en liep zelf terug.\r\n\r\nVincent maakte diverse tekeningen tijdens zijn dagtrip. Zo schetste hij een appelboomgaardje dat Liebermann ooit ook op doek had vastgelegd, tekende hij een spinster en maakte hij een schetsje van het Hervormde kerkje in Zweeloo, dat hem deed denken aan het schilderij L'Eglise de Greville van Jean-Francois Millet dat hij in Parijs had gezien. Op het tafereel dat Vincent tekende is een van het veld terugkerende herder met zijn kudde te zien voor het kerkje: een verschil met het werk van Millet waar voor de kerk een boer met een spade staat.",
        "years": "1883"
    },
    {
        "text": "De Parijse kunsthandelaar Pierre Firmin Martin (1817-1891), ook wel p\u00e8re Martin genoemd, verkocht werk van kunstenaars van de school van Barbizon en de impressionisten in Parijs. In de periode 1887-1888 stelde hij ook een aantal van Vincents schilderijen tentoon.\r\n\r\nHelaas kwam er van de verkoop van Vincents werk weinig terecht. Vincent mocht Martin en hij hechtte waarde aan diens visie. Aan Theo schreef hij in juni 1888: \"Kun je nu de zaaier schilderen met kleur, met een simultaancontrast van geel en violet bijvoorbeeld (zoals het Apollo-plafond van Delacroix, dat juist geel en violet is, ja of nee? Natuurlijk \u2013 ja. Maar doe het dan! Ja \u2013 dat is ook wat p\u00e8re Martin zegt: 'Het meesterwerk moet je maken.'\"\r\n\r\nLater kwam Vincent nog eens op het statement van Martin terug: \"Ik geloof dat ik als ik rijk was, minder zou uitgeven dan nu. Enfin, p\u00e8re Martin zou zeggen: dan moet je zorgen dat je rijk wordt, en hij heeft gelijk, net als met dat meesterwerk.\"\r\n\r\nVincent portretteerde Martins nicht L\u00e9onie Rose Charbuy-Davy, die bij de kunsthandelaar in huis woonde.",
        "years": "1817, 1891, 1887, 1888, 1888"
    },
    {
        "text": "Vincent bekeek enkele malen stierengevechten in het amfitheater van Arles, die daar elke zondag gehouden werden. Volgens Vincent ging er tijdens die gevechten nog weleens wat mis, maar was dat niet echt een probleem omdat de toeschouwers erg hoog zaten dankzij de architectuur van de arena. Vincent was onder de indruk van de menigte bezoekers die op de stierengevechten afkwam. Op 12 april 1888 schreef hij zijn vriend \u00c9mile Bernard:\r\n\r\n\"A propos, heb stierengevechten gezien in de arena, of liever gezegd, schijngevechten, want stieren waren er genoeg, maar niemand vocht ermee. Maar de menigte was machtig mooi, de grote kleurrijke mensenmassa in twee, drie rijen boven elkaar gestapeld, met het effect van zon en schaduw en de slagschaduw van de immense ring.\"\r\n\r\nVincent zou in datzelfde jaar zo'n menigte bezoekers schilderen, resulterend in het doek Arena in Arles.",
        "years": "1888"
    },
    {
        "text": "Vincents broer Theo werkte als bedrijfsleider bij de firma Boussod, Valadon & Cie in het filiaal aan de Boulevard Montmartre. In het filiaal aan de Boulevard Montmartre was Vincents broer Theo (1857-1891) sinds 1881 manager. Hij had toen al acht jaar ervaring bij Goupil & Cie: hij was in 1873 begonnen als jongste bediende bij de vestiging in Brussel en had daarna in Den Haag gewerkt (bij de vestiging waar Vincent ooit begonnen was).\r\n\r\nDe kunsthandel was bekend van de handel in reproducties naar kunstwerken, maar handelde ook in originelen en had een vooraanstaande positie in de Parijse kunstwereld.\r\n\r\nVincent bezocht, toen hij in Parijs woonde, regelmatig tentoonstellingen bij zijn broer, bijvoorbeeld de tentoonstelling in december 1887 met werk van Paul Gauguin, Armand Guillaumin en Camille Pissarro. Toch was Theo op een gegeven moment niet meer zo tevreden over zijn werk bij de kunsthandel en Vincent maakte zich zorgen over hem. In 1890 werd het Theo te veel. Hij schreef aan Vincent:\r\n\"...die schrapers van Boussod & Valadon behandelen me alsof ik pas bij hen begonnen ben en houden me kort.\"",
        "years": "1857, 1891, 1881, 1873, 1887, 1890"
    },
    {
        "text": "Op 23 december 1888 sneed Vincent in een vlaag van waanzin een stuk van zijn oor en bracht dat vervolgens naar een prostituee. Vincent werd opgenomen en mocht in januari weer naar huis. Maar de psychische inzinkingen herhaalden zich snel. Buurtbewoners waren inmiddels in opstand gekomen: men vond Vincent een bedreiging en wilde dat hij werd opgenomen in een inrichting. Dat gebeurde niet, maar hij ging wel opnieuw naar het ziekenhuis van Arles. Tijdens deze derde opname schreef Vincent zijn broer: \"Ik schrijf je bij mijn volle verstand en niet als een gek, maar als de broer die je kent. Hier volgt de waarheid: een aantal mensen hier hebben aan de burgemeester een verzoekschrift gericht (met meer dan 80 handtekeningen!) waarin ik wordt omschreven als een man die niet in vrijheid zou mogen leven of zoiets.\"\r\n\r\nVincent besloot om uit het 'Gele Huis' te vertrekken. Toen hij op 30 april schilderijen inpakte om naar Theo te versturen, kwam hij erachter dat een aantal werken vochtig was geworden door een overstroming, waaronder De Slaapkamer.",
        "years": "1888"
    },
    {
        "text": "Omdat Vincent zicht liever terug trok binnen de muren van de inrichting of in de stilte van de natuur, zijn de schilderijen die Vincent van de hoofdstraat van Saint-R\u00e9my maakte een uitzondering. Toen Vincent begin juni 1889 voor het eerst het dorp inging, voelde hij zich helemaal niet goed schreef hij zijn broer Theo:\r\n\r\n\"Ik ben \u00e9\u00e9n keer onder begeleiding naar het dorp gegaan. Alleen al het zien van de mensen en dingen gaf me het gevoel alsof ik flauw zou vallen en ik voelde me heel beroerd.\"\r\n\r\nLater had hij weer de moed om het dorp in te gaan en te schilderen. Hij schreef:\r\n\r\n\"De laatste studie die ik heb gemaakt, is een gezicht op het dorp \u2013 waar ze bezig waren \u2013 onder enorme platanen \u2013 de trottoirs te repareren. Er staan dus zandhopen op, stenen en gigantische boomstammen \u2013 bladeren die vergelen, en hier en daar zie je een gevel en kleine figuurtjes.\"\r\n\r\nNa deze eerste studie De Stratenmakers ('De grote platanen') zette hij het onderwerp nog een keer op doek wat resulteerde in een meer uitgewerkt en ingetogen schilderij met dezelfde titel.",
        "years": "1889"
    },
    {
        "text": "Enkele dagen na zijn aankomst in Isleworth ontmoette Vincent dominee Thomas Slade Jones (1829-1883) die net als Stokes een kostschool leidde. Vincent besloot van baas te wisselen en ging aan de slag als hulponderwijzer op de school van Jones, gaf zondagschool in 'het kerkje van Mr. Jones' en mocht op den duur ook preken. In december 1876 vertrok Vincent uit Isleworth om de feestdagen bij zijn ouders in Etten te vieren. Daar zette hij een nieuw toekomstpad uit. Hij gaf zijn werk als onderwijzer op en zou niet meer terugkeren naar Engeland. In plaats daarvan vertrok hij naar Dordrecht.",
        "years": "1829, 1883, 1876"
    },
    {
        "text": "Vincent ontmoette al vrij snel nadat hij zijn atelier had betrokken de zwangere prostituee Clasina Maria 'Sien' Hoornik (1850-1904), die een van zijn modellen werd en met wie hij een relatie kreeg. Omdat zij met haar dochter en toekomstige baby bij Vincent wilde komen wonen, werd het huis wat klein. Bovendien liet de staat van het huis te wensen over en daarom maakte Vincent plannen om naar het naastgelegen pand op Schenkweg 136 te verhuizen dat van betere kwaliteit en ruimer was. Op 4 juli 1882 was het uiteindelijk zover.",
        "years": "1850, 1904, 1882"
    },
    {
        "text": "Begin juni 1888 bezocht Vincent het vissersdorpje Saintes-Maries-de-la-Mer, circa 40 kilometer ten zuiden van Arles aan de Middellandse zee. Hij verlangde ernaar eens een 'blaauwe zee en een blaauwe lucht' te zien en hoopte er bovendien toe te komen aan het tekenen van figuren. Dus reisde Vincent met zijn teken- en schilderspullen per koets via het natuurgebied Camargue naar Saintes-Maries-de-la-Mer. Hij was van plan om zich in het dorp, vooral op het tekenen te richten en wilde graag oefenen in een manier van tekenen die \"meer doelbewust en meer overdreven\" was. Bovendien vermoedde hij dat het aan zee te hard zou waaien om te schilderen.\r\n\r\nIn het kustplaatsje sloeg Vincent 's ochtends de boten gade die de zee op gingen en werkte hij overdag op het strand en in het dorpje dat destijds slechts een paar honderd inwoners telde. De kleine huisjes in het dorp deden hem denken aan de eenvoudige hutten in Drenthe. Hij tekende er lustig op los en sommige tekeningen die hij maakte, tonen dat hij inderdaad oefende met expressieve, vastberaden lijnen.",
        "years": "1888"
    },
    {
        "text": "De kunsthandelaar Alphonse Portier was een van de eersten die positief reageerde op het werk van Vincent toen diens broer Theo hem in 1885 een schets van De aardappeleters liet zien. Omdat het een van de eerste positieve reacties op zijn werk was, hechtte Vincent vanaf dat moment veel waarde aan de mening van Portier en stuurde hij hem regelmatig werk. Toch achtte Theo het niet waarschijnlijk dat Portier veel voor de verkoop van Vincents werk kon betekenen. Theo had Vincent in juni 1885 geschreven: \"hij is misschien meer enthousiast dan koopman\".\r\n\r\nMaar Vincent hield vertrouwen in hem. In zijn antwoord aan Theo schreef hij:\r\n\r\n\"Dat hij dus niet gaauw den moed moet opgeven want dat gij en ik gecombineerd, het hem niet kwalijk zullen nemen als 't langeren of korteren tijd mislukt, doch dat hij maar moet doorgaan met kijken en dat ik zal doorgaan met sturen.\"\r\n\r\nMaar in het najaar van 1885 was het enthousiasme van Portier danig afgenomen, wat tot frustratie leidde bij Vincent.",
        "years": "1885, 1885, 1885"
    },
    {
        "text": "Vincent bewonderde de toegangspartij van de kathedraal St-Trophime die zich aan de Place de la R\u00e9publique bevond. Hij schreef zijn broer Theo in maart 1888:\r\n\r\n\"Er is hier een gotisch portaal dat ik prachtig begin te vinden, het portaal van St. Trophime, maar het is zo wreed, zo monsterlijk als een Chinese nachtmerrie, dat zelfs dit fraaie monument van een zo grootse stijl mij van een andere wereld lijkt waar ik gelukkig evenmin toe behoor als tot de roemrijke wereld van de Romein Nero.\"",
        "years": "1888"
    },
    {
        "text": "Vincent schilderde de Alyscamps vier keer. Deze laan met graftombes dateert uit de Romeinse tijd en lag enkele honderden meters buiten het centrum van Arles. Vincent maakte de schilderijen eind oktober 1888 toen Paul Gauguin ook in Arles verbleef. Twee van de schilderijen die hij maakte, Alyscamps (Het vallen van de bladeren), hingen op Gauguins kamer in het 'Gele Huis'. Vincent beschreef een van de schilderijen in een brief aan zijn broer Theo: \"Ik denk dat je het Vallen van de bladeren dat ik heb gemaakt, mooi zult vinden. Het zijn lila populierenstammen die door de lijst worden afgesneden daar waar de bladeren beginnen. Die boomstammen staan als pilaren langs een laan met links en rechts een rij oude Romeinse graftombes in blauw lila. Welnu, de grond is bedekt, als met een tapijt, met een dikke laag oranje en gele gevallen bladeren. Ze vallen nog steeds als sneeuwvlokken. En in de laan donkere figuurtjes van geliefde. Bovenaan het schilderij een felgroene wei en geen lucht of bijna geen.\" Gauguin maakte ook twee schilderijen van de Alyscamps.",
        "years": "1888"
    },
    {
        "text": "Piet Kaufmann (1864\u20101940) was de tuinman van familie Van Gogh die in 1881 regelmatig model stond voor Vincent, naar eigen zeggen zo'n dertig tot vijftigmaal. Vincent was in september op aanraden van onder andere kunstenaar Anton Mauve actief naar levend model gaan tekenen maar het was niet eenvoudig om mensen te vinden die goed wilden poseren.",
        "years": "1864, 1940, 1881"
    },
    {
        "text": "De vele cipressen in de omgeving van Saint-Paul-de-Mausole vormden een belangrijk schilderkunstig motief voor Vincent, hij schilderde en tekende het tientallen keren. Eind juni 1889 schreef hij zijn broer Theo wat hem er zo in aantrok:\r\n\r\n\"De cipressen houden me nog steeds bezig; ik zou er iets van willen maken zoals de doeken met de zonnebloemen, want het verbaast me dat ze nog niet zijn geschilderd zoals ik ze zie. Het is mooi van lijnen en van verhoudingen, net als een Egyptische obelisk. En het groen is zo uitzonderlijk. Het is de donkere vlek in een zonnig landschap, maar het is een van de interessantste donkere noten, voor zover ik me kan voorstellen een van de moeilijkste om er goed op te krijgen.\"\r\n\r\nDe imposante cipressen verveelden hem niet. Begin december 1889 schreef hij zijn broer:\r\n\r\n\"Ik wil heel graag nog de cipressen en de Alpines onder handen nemen, en aangezien ik vaak lange tochten overal heen maak, heb ik heel wat motieven gezien en ken ik mooie plekjes voor als de mooie dagen aanbreken.\"",
        "years": "1889, 1889"
    },
    {
        "text": "Half november 1884 schreef Vincent zijn broer Theo dat hij een bezoek had gebracht aan Anton Kerssemakers (1872-1890). Hij ging hem schilderles geven.\r\n\r\nHij schreef: \"Gisteren bragt ik juist 't huis die studie van den watermolen te Gennep, waar ik met plezier aan heb gewerkt \u2013 en die me te Eindhoven een nieuwe kennis bezorgd heeft die met alle geweld wil leeren schilderen en bij wie ik een bezoek gebragt heb en we toen zamen op slag zijn begonnen. Zoodat hij s'avonds een stilleven er op had staan en ik de belofte van hem heb hij er een 30tal zal zien te maken dezen winter, waar ik telkens naar zal komen kijken en hem er mee helpen. 't is een looier die tijd heeft en geld en circa 40 jaar is, dus kan dit iets doenlijkers worden dan Hermans, die evenwel zijn ambitie wel degelijk behoudt en nog even hard werkt als den eersten dag, n.l. haast al zijn tijd er aan geeft.\u2013 Deze nieuwe kerel heb ik idee spoedig kleur zal leeren zien.\"",
        "years": "1884, 1872, 1890"
    },
    {
        "text": "Vincent gaf teken- en schilderles aan Paul Eug\u00e8ne Milliet (1863\u20131943), een onderluitenant die gestationeerd was op de kazerne Calvin in Arles. Vincent had hem vermoedelijk begin juni 1888 leren kennen. Om hem goed les te geven vroeg Vincent aan zijn broer Theo om in Parijs op zoek te gaan naar het boek Guide de l'alphabet du dessin ou l'art d'apprendre et d'enseigner les principes rationnels du dessin d'apr\u00e8s nature van Armand Th\u00e9ophile Cassagne. Dat instructieboek was Vincent zelf goed van pas gekomen in de beginjaren van zijn kunstenaarschap.",
        "years": "1863, 1943, 1888"
    },
    {
        "text": "Toen Vincent in Londen woonde, schreef hij in zijn brieven geen enkele keer over de National Gallery. Toch heeft hij het museum vermoedelijk wel bezocht. Dat blijkt bijvoorbeeld uit tips die hij zijn broer Theo gaf toen die in augustus 1884 voor een aantal dagen in Londen was. Vincent, die de stad kende van zijn verblijf daar in 1873 en 1874 hielp Theo om in Londen de kunst te vinden die hij waarschijnlijk interessant zou vinden. Zo raadde hij hem onder andere aan om de National Gallery te bezoeken en daar vooral te letten op de schilderijen van Meindert Hobbema (1638-1709) en John Constable (1776-1837). Met naam en toenaam noemde hij het werk Het korenveld van Constable. Een ander schilderij dat Vincent waarschijnlijk in de National Gallery heeft gezien is het schilderij Christus zegent de kinderen dat destijds nog werd toegeschreven aan Rembrandt (1606/7-1669), maar dat nu algemeen erkend wordt als een schilderij van zijn pupil Nicolaes Maes (1634-1693).",
        "years": "1884, 1873, 1874, 1638, 1709, 1776, 1837, 1606, 1669, 1634, 1693"
    },
    {
        "text": "Vincent vond het heerlijk om de stad Antwerpen te ontdekken: wandelen langs de kaaien bij het water, verschillende kerken bezichtigen en naar de musea. Vincent bezocht diverse kunsthandelaren in de hoop zijn werk aan de man te kunnen brengen. Maar Antwerpen bracht niet de gewenste verkopen van zijn werken en Vincent moest Theo continue om geld smeken om te kunnen overleven.\r\n\r\nIn januari 1886 schreef Vincent zich in voor een tekencursus naar antieke sculptuur aan de kunstacademie. Daar volgde hij ook korte tijd een schildercursus bij Charles Verlat. Bovendien schreef hij zich in bij twee tekenclubs om daar 's avonds naar model te tekenen.\r\n\r\nOndertussen kreeg Vincent allerlei problemen met zijn gebit, vermoedelijk veroorzaakt door zijn ongezonde levensstijl; Vincent at slecht, leefde vaak alleen water en brood en rookte veel pijp.\r\n\r\nDe lessen op de academie zouden eind maart 1886 eindigen maar dat hield Vincent niet vol. Op 28 februari verliet hij Antwerpen, om zich in Parijs verder te ontwikkelen als kunstenaar, hopende op een plek aan het atelier van kunstenaar Fernand Cormon.",
        "years": "1886, 1886"
    },
    {
        "text": "Vincent werkte als onderwijzer aan Holme Court, de school van Thomas Slade-Jones. Toen Vincent enkele dagen aan de jongensschool van Stokes in Isleworth werkte, leerde hij Thomas Slade-Jones (1829-1883) kennen. Deze man had net als Stokes een kostschool aan Twickenham Road en was daarnaast dominee. Hij bood Vincent een baan aan in zijn school Holme Court, enkele panden verderop. Aanvankelijk gaf Vincent vooral les op de school, maar later gaf hij ook zondagsschool en preekte hij in de kerk van Jones (Turnham Green). Zo kon hij zijn ambitie kwijt om kerkelijk werk te doen. Vincent had het naar zijn zin en schreef enthousiast over zijn nieuwe levensinvulling. Maar omdat hij -ook bij Jones- niet genoeg verdiende om een goede toekomst op te bouwen, besloot hij tijdens een verblijf in Nederland een ander pad te kiezen. Hij keerde niet terug naar Isleworth maar ging werken in een boekhandel in Dordrecht. Vincent hield nog enkele jaren contact met Jones.",
        "years": "1829, 1883"
    },
    {
        "text": "Toen Vincent in 1885 in het Brabantse Nuenen ver van alle kunst en musea woonde schreef hij zijn broer:\r\n\r\n\"Ik voeg hier nog bij dat ik soms wel eens heel erg verlangen kan de Louvre en Luxembourg eens terug te zien en dat ik de techniek en kleur van Millet, Delacroix, Corot en anderen, vroeger of later nog wel eens dien te bestudeeren.\"\r\n\r\nDat gebeurde ook. Zijn verlangen naar de Parijse musea werd bevredigd toen hij in februari 1886 opnieuw in de Franse hoofdstad ging wonen.",
        "years": "1885, 1886"
    },
    {
        "text": "Vincent schilderde wel eens op doek en karton afkomstig uit de winkel van Gust. Hennequin.\r\n\r\nDe winkel van Gust. Hennequin aan de Avenue de Clichy verkocht verf, doeken en kwasten. Veel impressionisten kochten hier hun kunstenaarsbenodigdheden. Ook Vincent kocht er wel eens. Op de achterkant van Zelfportret (een schilderij op karton uit 1887) en op de achterkant van het doek Mand met appels staat een stempel van de winkel.",
        "years": "1887"
    },
    {
        "text": "Vincent trok veel naar buiten om schilderijen te maken. In mei 1884 bezocht hij samen met zijn vriend Anthon van Rappard de Opwettense watermolen die tussen Nuenen en Eindhoven staat. Het schilderij Watermolen te Opwetten is waarschijnlijk tijdens of naar aanleiding van dat bezoek ontstaan. Het schilderij bevindt zich in een particuliere collectie. Vincent maakte ook een schilderij van een andere molen, namelijk de Collse watermolen.",
        "years": "1884"
    },
    {
        "text": "In juli 1885 werd na een bouw van bijna tien jaar het Rijksmuseum aan de Stadhouderskade geopend. In oktober van dat jaar kwam Vincent van Gogh speciaal naar Amsterdam om met zijn vriend Anton Kerssemakers het museum te bezoeken, omdat hij er zo naar verlangde de kunstwerken van Frans Hals en Rembrandt van Rijn terug te zien.\r\n\r\nVeel werken die Vincent in het Rijksmuseum zag, kende hij al omdat die ten tijde van zijn verblijf in Amsterdam in 1877-1878 tentoongesteld waren in het Trippenhuis of Museum van der Hoop.",
        "years": "1885, 1877, 1878"
    },
    {
        "text": "Ondanks de maandelijkse bijdrage van zijn broer zou Vincent zijn huur vermoedelijk nog weleens betalen met een tekening, omdat zijn geld al op was.\r\n\r\nHet werken in het atelier ging goed. Vincent tekende er studies naar model, gezichten uit zijn raam, stadsgezichten en grotere uitgewerkte stukken. Zijn meest gewillige model was zijn vriendin Sien, die altijd geduld had om voor Vincent model te staan en die ook goed met Vincents knorrige buien kon omgaan. Het enige nadeel dat Vincent aan de atelierwoning ervoer was dat hij moeite had om de lichtval in zijn atelier te controleren. Vooral bij het modeltekenen had hij daar last van. Mensen die er in een steeg bij wijze van spreken nog mooi uitzagen, veranderden in het licht van zijn atelier direct in minder interessante gedaantes, wat Vincent betreurde. Hij bedacht daarom begin 1883 een slim systeem van vier luiken die los van elkaar open en dicht konden. Op de luiken spande hij doek waardoor het voor hem mogelijk was om de lichtinval op zijn modellen te be",
        "years": "1883"
    },
    {
        "text": "Vincent schreef aan broer Theo vanuit Den Haag op december 1882: \"..net als naar een verre wandeling om eens op te frisschen en ik zie in de heele natuur, b.v. in boomen, expressie en als 't ware een ziel. Een rij knotwilgen heeft iets van een processie weesmannen soms.\"",
        "years": "1882"
    },
    {
        "text": "Op 18 januari 1886 schreef Vincent zich in voor een tekencursus Antieke sculpturen in de klas van kunstenaar Frans Vinck. Vinck had gestudeerd bij Henri Leys, wie Vincent zo bewonderde. Vincent volgde ook twee weken schilderles bij Charles Verlat, maar daarna werd hem aangeraden om zich eerst nog op tekenen te blijven richten.\r\n\r\nVincents manier van tekenen was een sensatie, men had zoiets nog niet gezien. Zijn eerste tijd aan de academie beviel hem goed en hij zag resultaat in zijn werk, maar na amper drie weken had Vincent het alweer gezien. Volgens hem waren de \"lui op de academie\" hatelijk en hij zocht daarom zelf naar manieren om twisten te vermijden.",
        "years": "1886"
    },
    {
        "text": "Vincent werkte in het voorjaar van 1876 in Ramsgate op de jongensschool van William Port Stokes (ca.1832-1890). Toen deze naar Isleworth verhuisde, ging Vincent mee. Hij werkte er slechts twee weken, want al kort na aankomst in Isleworth vond Vincent een baan als hulponderwijzer op een andere school waar hij meer kon verdienen. Stokes vond dat blijkbaar jammer, want toen hij hoorde van zijn voorgenomen nieuwe baan bood hij Vincent toch een klein salaris aan. Eerder had hij hem gezegd dat hij alleen kost en inwoning kon krijgen. Toen Vincent eenmaal op de andere school werkte, kwam hij zijn oud-leerlingen van Stokes nog weleens tegen. Over zijn werkperiode bij Stokes in Isleworth is verder weinig bekend, omdat het zo kort duurde dat Vincent in die tijd slechts \u00e9\u00e9n brief stuurde die bewaard is gebleven.",
        "years": "1876, 1832, 1890"
    },
    {
        "text": "In juni 1881 kwam Anthon van Rappard op bezoek bij Vincent in Etten. Zij hadden elkaar in Brussel leren kennen en waren bevriend geraakt. In Etten trokken zij er samen op uit om te tekenen, bijvoorbeeld op de heide bij het dorpje Bosschenhoofd, dat Vincent \u2013 net als de meeste streekbewoners - steevast Seppe noemde.",
        "years": "1881"
    },
    {
        "text": "Toen Vincent met Kerst 1881 niet naar de kerk wilde, ontstond er een heftige ruzie tussen hem en zijn vader. Hij schreef hierover aan Theo:\r\n\r\n\"Ik was zoo driftig als ik me niet herinner ooit in mijn leven geweest te zijn, en ik heb ronduit tegen Pa gezegd dat ik het heele systeem van die godsdienst afschuwelijk vond en juist omdat gedurende een miserabelen tijd van mijn leven ik mij te veel in die dingen verdiept heb er niets meer mee wil te maken hebben en mij er voor wachten moet als voor iets fataals. Ben ik te driftig, te heftig geweest? Het zij zoo, maar al ware dat eens het geval dan is 't nu meteen voor goed uit ook.\"",
        "years": "1881"
    },
    {
        "text": "Medici discussi\u00ebren al sinds de dood van Van Gogh in 1890 over wat hem precies mankeerde. \"Artsen dachten destijds dat hij leed aan epilepsie. Na zijn dood hebben anderen zich ook over zijn gesteldheid gebogen. Was hij manisch depressief? Psychotisch? Borderline? Zeker was dat hij soms dagen in de war was, wartaal sprak. Leed aan waanvoorstellingen en ook dingen hoorde. Hij herkende mensen dan niet meer\".",
        "years": "1890"
    },
    {
        "text": "Vincent kwam speciaal naar Den Haag om van kunstenaar Anton Mauve (1838\u20131888), die getrouwd was met Vincents nicht Ari\u00ebtte 'Jet' Sophia Jeanette Carbentus (1856-1894), les en aanwijzingen in de schilderkunst te krijgen. Na een vruchtbaar verblijf van drie weken keerde hij terug naar zijn ouders in Etten. Dat zou niet lang duren: Vincent kreeg ruzie met zijn vader en dat liep zo uit de hand dat Vincent rechtsomkeer naar Den Haag maakte en weer aanklopte bij Mauve, Vincent vond al snel een eigen atelier. Contacten met andere kunstenaars als Bernardus Johannes Blommers, Th\u00e9ophile de Bock, Jan Hendrik Weissenbruch, Herman van der Weele en de eerder genoemde Mauve speelden een belangrijke rol voor zijn eigen artistieke ontwikkeling. Hij werd buitengewoon lid van kunstenaarsvereniging Pulchri Studio. Van zijn oom Cornelis 'Cor' Marinus van Gogh (in de brieven vaak C.M. genoemd) kreeg hij zijn eerste betaalde opdracht om stadsgezichten te maken. Naast het leven in de stad dat hij maar al te graag weergaf in tekeningen, werkte hij graag in Scheveningen.",
        "years": "1838, 1888, 1856, 1894"
    },
    {
        "text": "Toen Theo van Gogh in november 1878 van Parijs naar Nederland reisde, maakte hij een tussenstop in Brussel om daar zijn broer Vincent op te zoeken. Samen bezochten zij het Mus\u00e9e des Beaux Arts waar Vincent onder de indruk was van \"zooveel merkwaardige schilderijen\" die hij zag. In een brief aan zijn broer noemde hij het werk van de kunstenaars Charles De Groux (1825\u20131870), Henri Leys (1815\u20131869) en Joseph Th\u00e9odore Coosemans (1828\u20131904) in het bijzonder.\r\n\r\nTwee\u00ebnhalf jaar later, in het voorjaar van 1881, bezocht Vincent het museum opnieuw.",
        "years": "1878, 1825, 1870, 1815, 1869, 1828, 1904, 1881"
    },
    {
        "text": "Vincent vertrok in het najaar van 1883 vanuit Den Haag naar Drenthe, waar hij drie maanden zou verblijven. Toch heeft de relatief korte periode die hij hier verbleef een onuitwisbare indruk op hem gemaakt.\r\n\r\nGe\u00efnspireerd door onder andere zijn vriend Anthon van Rappard (1858-1892) en deels gedreven door het idee dat het leven goedkoper zou zijn in Drenthe arriveerde Vincent op 11 september 1883 per trein in Hoogeveen vanuit zijn voormalige woon- en werkplaats Den Haag. Hij had afscheid genomen van zijn vriendin Sien en haar kinderen en nam zijn intrek in het logement van Albertus Hartsuiker (1827-1902). Na circa twee weken in Hoogeveen te hebben doorgebracht en de omgeving daar te hebben verkend, besloot hij dieper Drenthe in te trekken.",
        "years": "1883, 1858, 1892, 1883, 1827, 1902"
    },
    {
        "text": "Vincent schilderde vanaf het voorjaar van 1887 veel buiten de stad Parijs in het dorpje Asni\u00e8res.\r\nSinds Vincents aankomst in Parijs in februari 1886 had hij voornamelijk in en rond Montmartre geschilderd, de wijk waar hij woonde. Vanaf het voorjaar van 1887 kwam daar verandering in en ging hij regelmatig de stad uit en schilderde en tekende dan graag in Asni\u00e8res, een dorpje zes kilometer ten noorden van Parijs aan de oevers van de Seine dat populair was bij dagjesmensen uit de stad. Hoewel er een treinverbinding was, wandelde Vincent altijd heen en weer. Paul Signac, wiens familie in Asni\u00e8res woonde, herinnerde zich:\r\n\r\n\"\u2026we schilderden langs de waterkant; we aten in de uitspanning en keerden te voet naar Parijs terug, langs de avenues van Saint-Ouen en van Clichy. Van Gogh, gekleed in een blauwe kiel van een loodgieter, had kleine verfstippen op de mouwen geschilderd. Dicht tegen me aanlopend riep en gesticuleerde hij, zwaaiend met zijn grote, nog natte doek: en hij polychromeerde daarmee zichzelf en de voorbijgangers.\"",
        "years": "1887, 1886, 1887"
    },
    {
        "text": "Veruit de belangrijkste periode die Vincent in Etten doorbracht was de zomer van 1881. Hij was toen al beginnend kunstenaar en tekende veel in de omgeving en met modellen uit het dorp. Zijn vriend Anthon van Rappard kwam hem opzoeken en ze werkten samen. In die zomer logeerde Vincents nicht Kee Vos bij de familie en Vincent werd smoorverliefd op haar.",
        "years": "1881"
    },
    {
        "text": "Kunstenaar Anton Mauve (1838-1888) was getrouwd met een nicht van Vincent, Ari\u00ebtte 'Jet' Carbentus (1856-1894). De eerste keer dat Vincent in zijn brieven meldde dat hij kunstenaar Anton Mauve had bezocht was in de week van 26 augustus 1881. Er was direct sprake van wederzijdse interesse.\r\n\r\nIn december 1881 gaat Vincent drie weken in de leer bij Mauve en werkte dagelijks bij hem op het atelier. Eigenlijk zou Mauve naar hem toekomen in Etten, maar toen dat maar niet gebeurde, had Vincent zelf de stoute schoenen aangetrokken en schreef aan Mauve: \"vind ge goed ik maar eens royaal voor een maand of zoo 't U wat lastig kom maken \u2013 dan ben ik na verloop van dien tijd door de allereerste petites mis\u00e8res van het schilderen & ga dan naar 't Heike terug.\"\r\n\r\nMauve vond het goed en had direct wat ensembles voor Vincent klaargezet, zodat hij stillevens kon gaan schilderen.",
        "years": "1838, 1888, 1856, 1894, 1881, 1881"
    },
    {
        "text": "Zijn vriend Anthon van Rappard kwam hem opzoeken en ze werkten samen. In die zomer logeerde Vincents nicht Kee Vos bij de familie en Vincent werd smoorverliefd op haar. Zijn liefde was zo sterk dat hij haar ten huwelijk vroeg. Haar antwoord 'neen, nooit, nimmer' bracht Vincent niet van de wijs. Ondanks dat beide families er sterk op tegen waren, bleef Vincent vasthoudend en probeerde hij haar voor zich te winnen. Het lukte hem niet.\r\n\r\nDe familie verhoudingen waren door dit voorval - en vele andere -destijds sterk verstoord en na een ruzie rond kerst met zijn vader, vertrok Vincent boos naar Den Haag.\r\n\r\nHij zou niet meer naar Etten terugkeren. Begin augustus 1882 verhuisde familie van Gogh naar Nuenen vader Van Gogh een beroep had aangenomen.",
        "years": "1882"
    },
    {
        "text": "Bij het open atelier van de kunstenaar Fernand Cormon, waar Vincent in het voorjaar van 1886 lessen volgde, leerde hij de Australische kunstenaar John Peter Russell (1858-1930) kennen. Ze raakten bevriend en Russell maakte in zijn atelier aan de impasse H\u00e9l\u00e8ne nr. 15 een portret van Vincent. De bevriende kunstenaar Archibald Standish Hartrick noemde dit het meest gelijkende portret van hem dat hij kende: beter dan zelfportretten van Vincent of portretten die andere kunstenaars van hem hadden gemaakt. Vincent had het portret in zijn bezit en was er erg aan gehecht. Hij ruilde het werk wellicht tegen zijn schilderij Drie paar schoenen, dat in het bezit van Russell kwam.",
        "years": "1886, 1858, 1930"
    },
    {
        "text": "Alhoewel er weinig bekend is over de vriendschap tussen Vincent en Toulouse-Lautrec moeten zij in de eerste maanden van 1887 intensief hebben samengewerkt. Toen Vincent uit Parijs weg ging in februari 1888, schreef hij Toulouse-Lautrec vermoedelijk vanuit Arles nog eens, maar voor zover bekend schreef die nooit terug en kwam er dus geen correspondentie tot stand. De vriendschap was echter geenszins over. Toen Vincent in Auvers-sur-Oise woonde en in juli 1890 zijn broer in Parijs bezocht, kwam Toulouse-Lautrec hem daar speciaal opzoeken en hadden ze veel plezier met elkaar. Ook schreef hij na het overlijden van Vincent aan Theo dat Vincent een goede vriend van hem was geweest.\r\n\r\nTheo kocht in 1888 het werk Poudre de Riz, waarschijnlijk op aanraden van Vincent.",
        "years": "1887, 1888, 1890, 1888"
    },
    {
        "text": "Vincent van Gogh werd 37 jaar en woonde maar liefst in 21 verschillende plaatsen door heel Europa. Plaatsen in de periode waar Vincent van Gogh heeft gewoond:\r\n\r\nZundert (1853-1864)\r\nZevenbergen (1864-1866)\r\nTilburg (1866-1868)\r\nZundert (1868-1869)\r\nDen Haag (1869-1873)\r\nLonden (1873-1874 ; 1874-1875)\r\nHelvoirt (1874)\r\nParijs (1874 ; 1875-1876)\r\nRamsgate (1876-1876)\r\nIsleworth (1876-1876)\r\nEtten (1876-1877)\r\nDordrecht (1877)\r\nAmsterdam (1877-1878)\r\nBrussel (1878)\r\nBorinage (P\u00e2turages, Wasmes, Cuesmes, Courri\u00e8res) (1878-1880)\r\nBrussel (1880-1881)\r\nDen Haag (1881-1883)\r\nDrenthe (Hoogeveen, Nieuw Amsterdam) 1883)\r\nNuenen (1883-1885)\r\nAntwerpen (1885-1886)\r\nParijs (1886-1888)\r\nArles (1888-1889)\r\nProvence (1888-1889)\r\nSaint-Remy de Provence (1889-1890)\r\nAuvers-sur-Oise (1890)",
        "years": "1853, 1864, 1864, 1866, 1866, 1868, 1868, 1869, 1869, 1873, 1873, 1874, 1874, 1875, 1874, 1874, 1875, 1876, 1876, 1876, 1876, 1876, 1876, 1877, 1877, 1877, 1878, 1878, 1878, 1880, 1880, 1881, 1881, 1883, 1883, 1883, 1885, 1885, 1886, 1886, 1888, 1888, 1889, 1888, 1889, 1889, 1890, 1890"
    },
    {
        "text": "Vincent bleef tot eind augustus 1879 bij de familie Denis wonen; daarna werd zijn contract door het Belgische Evangelisatie Comit\u00e9 niet verlengd en vertrok hij naar Cuesmes. De familie Denis behield een plek in Vincents hart blijkt uit een brief die hij in 1888 aan zijn vriend en kunstenaar Eug\u00e8ne Boch schreef:\r\n\r\n\"Als u ooit naar Petit-Wasmes gaat, wilt u dan informeren of Jean Baptiste Denis (boer) en Joseph Quinet (mijnwerker) er nog wonen en hun namens mij zeggen dat ik de Borinage nooit vergeten ben en dat ik het nu nog steeds graag zou terugzien.\"",
        "years": "1879, 1888"
    },
    {
        "text": "Jo en Theo correspondeerden intensief over de zoektocht naar een geschikte woning. Op 4 februari 1889 schreef Theo dat hij na het bezichtigen van talloze appartementen iets had gehuurd. Hij tekende een plattegrondje van de woning voor haar en beschreef na de tweede bezichtiging:\r\n\r\n\"Zo heeft de eetkamer twee ramen & is meer lang dan breed, maar het viel mij deze keer zeer mee & it is quite in my line, als buurt is het niet zoo deftig maar hier behoeft men dan ook geen verlakte laarzen aan te trekken.\"\r\n\r\nVanaf 1 maart kon Theo het appartement gaan inrichten en op 20 april trokken hij en Jo erin. De woning lag in de wijk Montmartre, dichtbij de vestiging van Boussod, Valadon & Cie waar Theo als manager werkte. Zo kon hij thuis lunchen met zijn vrouw.\r\n\r\nVincent bezocht de woning twee maal: \u00e9\u00e9n keer in 1890 toen hij vanuit Saint-R\u00e9my naar Auvers-sur-Oise verhuisde en een paar dagen in Parijs verbleef en eenmaal toen hij al in Auvers woonde en zijn broer ging bezoeken. In het appartement van Theo en Jo hingen doeken van Vincent en andere kunstenaars aan de muur.",
        "years": "1889, 1890"
    },
    {
        "text": "Vincent werkte in mei 1884 aan een aantal schilderijen van molens. Zo schilderde hij de Collse watermolen die hij passeerde als hij van Nuenen naar Eindhoven wandelde. Toen hij deze molen schilderde schreef hij zijn vriend Anthon van Rappard: \"het een dito geval als de twee andere watermolens die we zamen bezochten doch met twee roodedaken en dat men vlak van voren ziet \u2013 met populieren er om heen. Zal in den herfst superbe zijn.\"",
        "years": "1884"
    },
    {
        "text": "Op 8 mei 1889 kwam Vincent aan in Saint-R\u00e9my-de-Provence om zich daar vrijwillig te laten opnemen in de psychiatrische inrichting Saint-Paul-de-Mausole, gevestigd in een klooster. Sinds december 1888 had hij een aantal ernstige psychische crisissen gehad en hij vond het voor zijn eigen rust en die van anderen belangrijk om opgenomen te worden. Hij genoot een goede behandeling van zijn arts Th\u00e9ophile Peyron, die ervan overtuigd was dat Vincent geen psychische aandoening had maar leed aan epileptische aanvallen.\r\n\r\nEen groot aantal kamers in de inrichting stond leeg en zodoende kreeg Vincent een extra kamer in gebruik als atelier.\r\n\r\nEind december kreeg Vincent opnieuw een aanval waarbij hij volledig buiten zichzelf raakte: hij wist niet wat hij deed, at vuil van de grond op en probeerde zichzelf te vergiftigen door verf en lampolie in te nemen. De aanvallen betekenden dat Vincent vaak lange tijd niet kon werken. In februari en maart leed hij opnieuw aan een psychische crisis. Hij besloot dat het tijd was om naar het noorden van Frankrijk te vertrekken om zo te ontsnappen aan het klimaat en de andere psychiatrische pati\u00ebnten in Saint-Paul-de-Mausole. Hij werd genezen verklaard door dokter Peyron en op 16 mei 1890 vertrok hij naar Auvers-sur-Oise waar hij onder het toeziend oog van een andere arts weer op zichzelf kon gaan wonen.",
        "years": "1889, 1888, 1890"
    },
    {
        "text": "Margaretha 'Margot' Begemann (1841-1907) was het buurmeisje van Vincent in Nuenen. Toen Vincents moeder in juli 1884 op bed lag om van haar gebroken dijbeen te herstellen, nam Margot de naailessen over die mevrouw Van Gogh normaal gaf. In die periode ontstond een verliefdheid tussen Vincent en Margot en Vincent deed haar zelfs een huwelijksaanzoek.\r\n\r\nMargot had veel last van nervositeit en stemmingswisselingen. Tijdens een wandeling in september 1884 kreeg zij een aanval en Vincent ontdekte dat zij een zelfmoordpoging had gedaan door vergif in te nemen.\r\n\r\nHij dwong haar direct over te geven om zo het vergif kwijt te raken. Vervolgens consulteerde hij een dokter. Omdat niemand in het dorp van het voorval mocht weten, werd zij naar een arts in Utrecht gebracht onder het mom van een zakenreis. Toen Margot in Utrecht verbleef, bezocht Vincent haar. Zij zou uiteindelijk pas in maart 1885 terugkeren naar Nuenen.",
        "years": "1841, 1907, 1884, 1884, 1885"
    },
    {
        "text": "Op 8 mei 1889 kwam Vincent aan in Saint-R\u00e9my-de-Provence om zich daar vrijwillig te laten opnemen in de psychiatrische inrichting Saint-Paul-de-Mausole, gevestigd in een klooster. Sinds december 1888 had hij een aantal ernstige psychische crisissen gehad en hij vond het voor zijn eigen rust en die van anderen belangrijk om opgenomen te worden. Hij genoot een goede behandeling van zijn arts Th\u00e9ophile Peyron, die ervan overtuigd was dat Vincent geen psychische aandoening had maar leed aan epileptische aanvallen. Onderdeel van zijn behandeling was dat hij twee maal per week twee uur in wisselend hete en koude baden moest; in de negentiende eeuw werd deze zogenaamde hydrotherapie regelmatig gebruikt voor geesteszieken.\r\n\r\nHoewel Vincent als voorwaarde voor zijn opname had gesteld dat hij buiten de inrichting zou mogen werken, bleek hij daar de eerste weken van zijn verblijf helemaal geen behoefte aan te hebben. Hij had genoeg aan het uitzicht vanuit zijn slaapkamer en de tuin van de inrichting.\r\n\r\nHij hield contact met Paul Gauguin, \u00c9mile Bernard en met zijn broer Theo en bleef zodoende op de hoogte van ontwikkelingen in de kunstwereld en correspondeerde uitvoerig met hen over zijn werk. Ook hield hij contact met zijn vrienden Roulin en de familie Ginoux. Na enkele weken kreeg hij verlof om ook buiten de inrichting te werken en waagde hij het erop ook de omgeving in te trekken en buiten te schilderen. Hij was productief en stuurde veel van zijn werk naar Theo, die zeer enthousiast was over wat hij maakte.",
        "years": "1889, 1888"
    },
    {
        "text": "Aan de rand van Arles lag over het kanaal van Arles naar Bouc de Pont de R\u00e9ginelle of R\u00e9ginal, die in de volksmond Pont de Langlois werd genoemd. De plek had een aantrekkingskracht op Vincent. De combinatie van het zuidelijke licht, het Hollandse karakter van het landschap en het vreemde, in Vincents ogen 'Japanse' silhouet van de brug verleidde hem om het onderwerp te schilderen. Op 16 maart 1888 schreef hij zijn broer Theo voor het eerst over de brug die hij had geschilderd:\r\n\r\n\"... ik heb vandaag een doek van 15 mee naar huis gebracht, het is een ophaalbrug waar een rijtuigje overheen rijdt dat afsteekt tegen een blauwe hemel \u2013 de rivier ook blauw, oranje oevers met begroeiing, een groep wasvrouwen in bonte jakken en mutsen.\"\r\n\r\nDat hij tevreden was met het kunstwerk blijkt uit het feit dat hij, toen hij zijn broer het eerste schilderij van de brug stuurde ervan overtuigd was dat het doek \"500 waard\" zou worden.\r\n\r\nVincent maakte in voorjaar van 1888 nog vijf andere schilderijen en twee tekeningen van deze brug.",
        "years": "1888, 1888"
    },
    {
        "text": "Stam was de winkel met schildersbenodigdheden van Allegonda Johanna Stam - Liernur die sinds 1874 weduwe was van de houtgraveur Willem Hendrik Stam. Zij runde een winkel met tekenmateriaal op de Papestraat 15 in Den Haag waar Vincent in ieder geval zijn papier kocht (het papier Ingres waar hij graag op werkte). Dat hij niet altijd alles op tijd kon betalen, blijkt uit het feit dat hij in 1883 schulden bij haar had.",
        "years": "1874, 1883"
    },
    {
        "text": "Familie Van Gogh woonde in de pastorie naast de Nederlands Hervormde Kerk waar Vincents vader dominee was. Toen Vincent in 1878 en 1881 voor langere tijd in Etten verbleef, kreeg hij de aanbouw aan de achterkant van het huis tot zijn beschikking als studeerkamer en later als atelier. De met klimop begroeide kamer keek uit op de achtertuin van het huis die Vincent vermoedelijk vastlegde in de tekening Tuinhoek uit 1881.",
        "years": "1878, 1881, 1881"
    },
    {
        "text": "Vincent woonde twee jaar in Nuenen en maakte daar zijn bekende figuurstuk De aardappeleters. In december 1883 vertrok Vincent uit Drenthe naar zijn ouderlijk huis in Nuenen. Een dappere stap, want Vincent was sinds kerstmis 1881 niet meer bij zijn ouders thuis geweest (die destijds nog in Etten woonden). Vincent voelde weliswaar geen warm onthaal in Nuenen, maar hij mocht w\u00e9l blijven en de mangelkamer als atelier inrichten.\r\n\r\nAlhoewel de familieverhouding beter konden, wilde Vincent al na een korte tijd niet meer weg uit Nuenen omdat hij zo ontzettend hield van de omgeving en de bevolking. Vincent werkte in weverijen, buiten op het land en op zijn atelier ijverig aan studies van Brabantse types. Ook trok hij er op uit om landschappen te schilderen. De werking van kleur had zijn bijzondere aandacht. De vele figuurstudies die Vincent maakte resulteerden erin dat hij, inmiddels vol vertrouwen in zijn eigen kunnen, een groot figuurstuk maakte: De aardappeleters.",
        "years": "1883, 1881"
    },
    {
        "text": "Piet Kaufmann was de tuinman van familie Van Gogh die in 1881 regelmatig model stond voor Vincent. Vincent was in september op aanraden van onder andere kunstenaar Anton Mauve actief naar levend model gaan tekenen, maar het was niet eenvoudig om mensen te vinden die goed wilden poseren:\r\n\r\n\"Maar wat een toer is het om de lui aan 't verstand te brengen wat poseeren is.\u2500 Boeren en burgers zijn desperaat verstokt op 't punt waar ze niet af willen, dat n.l. men niet anders moet willen poseeren dan in zijn Zondags pak met onmogelijke plooien waar noch knie noch elleboog noch omoplates noch eenig ander ligchaamsdeel zijn karakteristiek deukje of verhevenheid in heeft gemerkt.\"\r\n\r\nHij schreef dan ook:\r\n\r\n\"Ik hoop ook te slagen met een goed model te vinden, b.v. Piet Kaufman den arbeider maar ik denk dat het beter zal zijn hem niet hier aan huis maar hetzij op de werf bij hem t'huis 't zij op t'veld te laten poseeren met een schop of ploeg of iets ander.\"",
        "years": "1881"
    },
    {
        "text": "Vincent werkte al sinds zijn zestiende in de internationale kunsthandel Goupil & Cie, die vanaf 1884 Boussod, Valadon & Cie zou gaan heten. Eerst werkte hij in het Haagse filiaal, daarna in Londen. In oktober 1874 werd hij voor twee maanden overgeplaatst naar het hoofdkantoor op rue Chaptal nummer 9 in Parijs en een half jaar later kwam hij daar voor onbepaalde tijd terug. Deze vestiging vormde het hart van het Goupil-imperium.",
        "years": "1884, 1874"
    },
    {
        "text": "Vincent bezocht het appartement van Theo en Jo in de wijk Montmartre twee maal: \u00e9\u00e9n keer in 1890 toen hij vanuit Saint-R\u00e9my naar Auvers-sur-Oise verhuisde en een paar dagen in Parijs verbleef en eenmaal toen hij al in Auvers woonde en zijn broer ging bezoeken. In het appartement van Theo en Jo hingen doeken van Vincent en andere kunstenaars aan de muur.",
        "years": "1890"
    },
    {
        "text": "Vincent bezocht de kerk niet zozeer omdat hij daar behoefte aan had, maar uit beleefdheid. Hij had destijds weinig affiniteit meer met het geloof na maanden van religieus fanatisme die hem uiteindelijk weinig goeds hadden gebracht.\r\n\r\nToen Vincent met Kerst 1881 niet naar de kerk wilde, ontstond er ruzie tussen hem en zijn vader.\r\n\r\nVincent wilde niets liever dan zijn vader trots op hem maken. Maar hij stelt zijn vader (een dominee) regelmatig teleur. Je kan spreken van een gespannen verhouding tussen de twee.",
        "years": "1881"
    },
    {
        "text": "Vincent woonde twee jaar (5 dec. 1883 - 24 nov. 1885 ) in Nuenen en maakte daar zijn bekende figuurstuk De aardappeleters.\r\n\r\nIn december 1883 vertrok Vincent uit Drenthe naar zijn ouderlijk huis in Nuenen. Een dappere stap, want Vincent was sinds kerstmis 1881 niet meer bij zijn ouders thuis geweest (die destijds nog in Etten woonden). Vincent voelde weliswaar geen warm onthaal in Nuenen, maar hij mocht w\u00e9l blijven en de mangelkamer als atelier inrichten.\r\n\r\nAlhoewel de familieverhouding beter konden, wilde Vincent al na een korte tijd niet meer weg uit Nuenen omdat hij zo ontzettend hield van de omgeving en de bevolking.",
        "years": "1883, 1885, 1883, 1881"
    },
    {
        "text": "In december 1875 vertrok Vincent zonder goed overleg met zijn baas naar zijn ouders in Etten om daar kerst te vieren. Dat hij juist in deze drukke periode van het jaar de zaak in de steek liet, werd hem niet in dank afgenomen. Bij terugkeer in Parijs begin januari werd hij na een onaangenaam gesprek met zijn baas L\u00e9on Boussod ontslagen. Per 1 april 1876 moest hij vertrekken. Vincent erkende in een brief aan zijn broer:\r\n\r\n\"ik heb wel dingen gedaan die in zekeren zin zeer verkeerd waren en heb daarom maar weinig te zeggen.\"\r\n\r\nDe familie was beschaamd door de gang van zaken. Het ontslag bij Goupil & Cie betekende Vincents definitieve breuk met de kunsthandel na er ruim zes jaar gewerkt te hebben. Zijn baan bij Goupil & Cie werd overgenomen door zijn vriend Harry Gladwell met wie hij ook in huis had gewoond. Toen Vincent in 1886 weer in Parijs terechtkwam, bezocht hij de kunsthandel vermoedelijk nog wel eens om kunst te bekijken.",
        "years": "1875, 1876, 1886"
    },
    {
        "text": "Vincent huurde in mei 1884 in Nuenen een atelier bij de katholieke koster Johannes Schafrat. In dit atelier had hij de ruimte om met model te werken en hij hoopte er aquarellen te kunnen maken. Zijn vader was inmiddels overleden en na onenigheid met zijn zus Anna besloot Vincent helemaal uit huis te gaan. Begin mei 1885 ging Vincent dan ook in het atelier wonen.\r\n\r\nHet atelier bevond zich naast de pastorie van de pastoor Andreas Pauwels met wie Vincent eind augustus 1885 problemen kreeg. Samen met de kapelaan uit het dorp geboden ze Vincent zich niet in te laten met mensen van beneden zijn stand, zoals de arbeiders die voor hem model stonden. Ze boden zijn modellen zelfs geld aan als die Vincent maar links lieten liggen. Vincent moest niets van de bemoeienis hebben. Hij schreef Theo: \"Ditmaal heb ik eenvoudig direkt het precies zoo verteld aan den burgemeester en er op gewezen hoe dit de pastoors niet raakt en die op hun eigen territoor van meer abstracte dingen moeten blijven.\"\r\n\r\nVincent werkte onverstoorbaar door met zijn modellen, die gelukkig meer aan z\u00edjn kant dan die van de geestelijk leiders bleken te staan.",
        "years": "1884, 1885, 1885"
    },
    {
        "text": "Anton Kerssemakers kreeg schilderles van Vincent maar had de nodige met contrastrijke partijen. Vincent schreef hierover aan Anton Kerssemakers op januari 1885:\r\n\r\n\"Ik zal U zeggen wat ik gevoel bij 't bekijken uwer studies zoo als ze nu zijn. Ik ben er spoedig op uitgekeken en ik zou wenschen juist de schaduwpartijen mijn oog langer trokken. Mysterieuser waren.\u2013\r\nDit moet U niet verwonderen \u2013 en U moet het mij niet kwalijk nemen als ik er telkens over spreek \u2013 onder ons.\u2013 Om 't clair obscur goed te krijgen moet men niet alleen veel schilderen doch ook wel degelijk veel zien schilderen, en sommige dingen van theorie, van licht en kleur weten.\"",
        "years": "1885"
    },
    {
        "text": "Vincent raakte in Parijs bevriend met de vijftien jaar jongere kunstenaar \u00c9mile Bernard (1868-1941). Ze hadden elkaar in het voorjaar van 1886 voor het eerst ontmoet bij het atelier van Fernand Cormon en in het najaar van datzelfde jaar troffen ze elkaar weer bij de verfwinkel van Julien Tanguy. Bernard herinnerde zich:\r\n\r\n\"Toen hij uit de achterkamer opdook, met dat hoge en brede voorhoofd, was ik bijna bang, zo woest zag hij eruit; maar we werden al snel vrienden.\"\r\n\r\nEr ontstond een innige vriendschap tussen de twee, ze schilderden samen en hielpen elkaar aan goede contacten. Vincent bewonderde het werk van Bernard en trad vanwege het leeftijdsverschil in zekere zin ook op als een mentor. Ze bezochten elkaar regelmatig. Zo kwam Bernard veel bij de broers Van Gogh over de vloer aan de rue Lepic en was Vincent geregeld bij Bernard op 5 Avenue de Beaulieu in Asni\u00e8res \u2013 even buiten Parijs \u2013 te vinden waar deze in het tuinhuisje zijn atelier had. Daar werkten ze geregeld samen, onder andere aan portretten van Tanguy.",
        "years": "1868, 1941, 1886"
    },
    {
        "text": "Toen Vincent eind 1881 na een ruzie met zijn ouders in Den Haag was aangekomen vond hij binnen een week een atelierwoning aan de Schenkweg 138. Dat pand werd echter al snel te klein voor hem, omdat hij een relatie had gekregen met de zwangere prostituee Clasina Maria 'Sien' Hoornik (1850-1904) met wie hij plande te gaan samenwonen. Daarnaast was de woning gammel, waardoor Vincent het plan opvatte om te verhuizen naar het naastgelegen pand op Schenkweg 136.\r\n\r\nOp 1 mei 1882 schreef hij zijn broer Theo:\r\n\r\n\"Ik zou er zeer veel zin in hebben, en de eigenaar zou mij er wel in willen hebben en heeft er mij 't eerst over gesproken en toen ben ik gaan zien.\"\r\n\r\nVincent was als beginnend kunstenaar financieel afhankelijk van zijn broer Theo en daarom moest hij zijn goedkeuring hebben om het naastgelegen pand te huren. De huur was namelijk 5,5 gulden hoger dan op nummer 138. Omdat Vincent het als een kans beschouwde dat de naastgelegen woning vrij kwam zat hij achter het antwoord van zijn broer aan:\r\n\r\n\"Het huis waarover ik U schreef staat nu te huur en ik ben bang het weg zal zijn als ik er niet spoedig bij ben. Reden te meer waarom ik uitzie naar Uw brief.\"",
        "years": "1881, 1850, 1904, 1882"
    },
    {
        "text": "Vincent van Gogh ontmoette begin juli 1877 Jeremias 'Jeremie' Posthumus Meijjes (1831\u20131908) en diens vrouw Jeanne Louise Agathe Tilanus (1834\u20131881) bij dominee Reinier Posthumus Meijjes, een kennis van vader Van Gogh. Ze hadden een gezellige avond en Vincent bezocht hen daarna nog enkele malen. Ook hoorde hij Meijjes eens spreken in de Westerkerk en was daarvan zeer onder de indruk. Hoezeer Vincent het gezin Meijjes waardeerde, blijkt uit zijn beschrijving in een brief aan zijn broer Theo uit september 1877:\r\n\r\n\"In een woord, het is daar eene Christen familie en wel in haar volle kracht en bloei, er is soms eene uitdrukking van zeer groot geluk op het vermoeide gelaat van dien man, en als men in dat huis is gevoelt men iets van 'neem uwe schoenen van uwe voeten want de plek waar gij staat is heilig land'.\"",
        "years": "1877, 1831, 1908, 1834, 1881, 1877"
    },
    {
        "text": "Vincent bezocht een paar keer de Akademie van de Beeldende Kunsten. Daar werd niet alleen onderwijs gegeven, maar vonden ook tentoonstellingen plaats. In augustus 1881 bezocht hij hier de jaarlijks terugkerende tentoonstelling van de Hollandsche Teeken-Maatschappij met werken van onder andere Jozef Isra\u00ebls, Anton Mauve (1838-1888), Jan Hendrik Weissenbruch (1824-1903) en Jacob Maris (1837-1899). Ook het jaar erna bezocht hij deze tentoonstelling. Begin juli 1882 zag hij in de Koninklijke Academie van de Beeldende Kunsten een expositie met werken van Franse kunstenaars uit particuliere verzamelingen (waaronder die van Hendrik Willem Mesdag (1831-1915)). De Akademie van Beeldende Kunsten werd in 1682 opgericht en is daarmee de oudste kunstacademie van Nederland.",
        "years": "1881, 1838, 1888, 1824, 1903, 1837, 1899, 1882, 1831, 1915, 1682"
    },
    {
        "text": "Margaretha 'Margot' Begemann (1841-1907) werd geboren als dochter van de hervormde dominee Willem Lodewijk Begemann, die tussen 1828 en 1874 in het Nuenen werkzaam was. Margot was het buurmeisje van Vincent van Gogh in Nuenen en in de zomer van 1884 hadden ze een verhouding. Door haar familie werden trouwplannen afgekeurd. Door een zelfmoordpoging (met Strychnine) van Margot nam de verhouding een dramatische wending.\r\n\r\nVincent sprak zich uit over haar in een brief aan Theo:\r\n\r\n\"Het is jammer dat ik haar niet vroeger heb ontmoet \u2013 een jaar of 10 geleden b.v. Ze maakt op mij nu den indruk van een cremona viool die bedorven is vroeger door slechte knoeiers van reparateurs. En in den toestand waarin ik haar ontmoette was er naar me blijkt wel wat al te veel aan verknoeid.Maar oorspronkelijk was het een zeldzaam exemplaar van groote waarde. en nog heeft zij quand m\u00eame veel waarde.\"\r\n\r\nOok jaren later, toen Vincent al in Frankrijk woonde, vroeg hij zijn familieleden hoe het met Margot ging. Ook schreef hij in 1889 dat hij graag wilde dat Margot een werk van hem zou krijgen. Het is bekend dat Margot vroege werken van Vincent in bezit had: De oude kerktoren van Nuenen en Boerderij met bomen.",
        "years": "1841, 1907, 1828, 1874, 1884, 1889"
    },
    {
        "text": "Vincent bezocht een paar keer de Akademie van de Beeldende Kunsten. Daar werd niet alleen onderwijs gegeven, maar vonden ook tentoonstellingen plaats. In augustus 1881 bezocht hij hier de jaarlijks terugkerende tentoonstelling van de Hollandsche Teeken-Maatschappij met werken van onder andere Jozef Isra\u00ebls, Anton Mauve (1838-1888), Jan Hendrik Weissenbruch (1824-1903) en Jacob Maris (1837-1899). Ook het jaar erna bezocht hij deze tentoonstelling. Begin juli 1882 zag hij in de Koninklijke Academie van de Beeldende Kunsten een expositie met werken van Franse kunstenaars uit particuliere verzamelingen (waaronder die van Hendrik Willem Mesdag (1831-1915)).",
        "years": "1881, 1838, 1888, 1824, 1903, 1837, 1899, 1882, 1831, 1915"
    },
    {
        "text": "Vincents vader was sinds augustus 1882 dominee in de Hervormde Kerk in Nuenen, een gemeente die destijds circa honderd leden telde. Toen Vincent in Nuenen woonde, schilderde hij in februari 1884 het kerkje speciaal voor zijn moeder die op dat moment op bed lag omdat zij haar dijbeen had gebroken. In de herfst van 1885 nam Vincent het schilderij Het uitgaan van de Hervormde Kerk te Nuenen vermoedelijk nog eens onder handen en voegde toen de kerkgangers toe.\r\n\r\nVermoedelijk bezocht Vincent nauwelijks of geen diensten in het kerkje, want hij had het christelijke geloof.",
        "years": "1882, 1884, 1885"
    },
    {
        "text": "Kunstenaar Th\u00e9ophile de Bock (1851-1904) had van 1877 \u2013 1881 een atelier in 'Huize Rozenburg', dat hij huurde samen met Tony Offermans (1854-1911) en Jozef Neuhuys (1841-1889). Tijdens zijn bezoek aan Anton Mauve (1838-1888) in augustus 1881 maakte Vincent al kennis met De Bock die direct een goede indruk op hem maakte:\r\n\r\n\"Ik geloof dat hij een echt schilderstemperament heeft en nog niet zijn laatste woord heeft gezegd.\"",
        "years": "1851, 1904, 1877, 1881, 1854, 1911, 1841, 1889, 1838, 1888, 1881"
    },
    {
        "text": "Toen Vincent in 1886 Parijs aankwam trok hij in bij zijn broer in het appartement aan de rue Laval. Toen Vincent op 28 februari 1886 enkele maanden eerder dan gepland in Parijs aankwam, trok hij direct in bij zijn broer Theo in diens kleine appartement aan de rue Laval nr. 25 (tegenwoordig rue Victor Mass\u00e9). In de briefwisseling voorafgaand aan zijn vertrek uit Antwerpen had Theo hem al laten weten dat hij zijn huis te klein vond om samen in te wonen. Het leek hem daarom het best als Vincent pas na 1 juni, als zijn huurcontact afliep, naar Parijs zou komen. Maar Vincent kon niet langer wachten en kwam toch al eerder naar Parijs. Vincent had aan de rue Laval dus weinig ruimte om te werken. In de eerste maanden ging hij naar het atelier van Fernand Cormon waar hij naar naakt en antieke voorbeelden kon tekenen en schilderen. Op 1 juni verhuisden de broers naar een groter appartement aan de rue Lepic waar Vincent ook een kamertje als atelier kon gebruiken.",
        "years": "1886, 1886"
    },
    {
        "text": "In het ziekenhuis van Arles werd Vincent op december 1888 behandeld nadat hij een psychische inzinking had gehad waarbij hij een stukje van zijn oor had afgesneden. Op 7 januari werd hij ontslagen uit het ziekenhuis. Vincent schreef twee dagen later aan zijn broer Theo:\r\n\r\n\"Wat dat betreft is het lijden in het hospitaal afschuwelijk geweest en hoewel ik bij dat alles meer dan verdoofd was, kan ik je, hoe vreemd ook, toch vertellen dat ik steeds aan Degas ben blijven denken.\"\r\n\r\nZodra hij zich beter voelde, pakte hij het schilderen weer op en maakte onder andere een portret van behandeld door dokter F\u00e9lix Rey en gaf hem het schilderij als aandenken. Binnen een maand kreeg Vincent echter een nieuwe aanval \u2013 hij dacht dat hij vergiftigd was \u2013 en werd hij weer in het ziekenhuis opgenomen. Hij moest weer de isoleercel in. Vincent schreef:\r\n\r\n\"Omdat ik niets anders heb om me af te leiden \u2013 ze verbieden me zelfs het roken, wat aan de andere zieken wel is toegestaan \u2013 omdat ik niets anders te doen heb, denk ik de hele dag en de hele nacht lang aan al degenen die ik ken.\"\r\n\r\nOp 17 februari mocht hij weer naar huis, maar dat zou niet lang duren. Anderhalve week later werd Vincent op last van de commissaris van politie weer naar het ziekenhuis gebracht.",
        "years": "1888"
    },
    {
        "text": "Naast de oude kerktoren van Nuenen bevond zich een begraafplaats die Vincent graag tekende en schilderde. Een aantal studies mislukten, maar over het schilderij Oude kerktoren van Nuenen was hij w\u00e9l tevreden; dit werk stuurde hij in juni 1885 op naar zijn broer Theo die toen in Parijs woonde en daar Vincents werk onder de aandacht van kunstkenners bracht.\r\n\r\nVincents vader overleed op 27 maart 1885 plotseling aan een hartaanval. Hij werd op maandag 30 maart begraven op de begraafplaats.",
        "years": "1885, 1885"
    },
    {
        "text": "Aan de rand van Arles lag over het kanaal van Arles naar Bouc de Pont de R\u00e9ginelle of R\u00e9ginal, die in de volksmond Pont de Langlois werd genoemd. De plek had een aantrekkingskracht op Vincent. De combinatie van het zuidelijke licht, het Hollandse karakter van het landschap en het vreemde, in Vincents ogen 'Japanse' silhouet van de brug verleidde hem om het onderwerp te schilderen. Op 16 maart 1888 schreef hij zijn broer Theo voor het eerst over de brug die hij had geschilderd.",
        "years": "1888"
    },
    {
        "text": "De lijstenmaker Jean-Marie Boyer (1850-na 1906) had een winkel aan de rue Fontaine in Parijs. Vincent schreef op 3 april 1888 vanuit Arles aan zijn broer Theo dat Boyer nog steeds een lithografie van hem had: het ging om het werk At eternity's gate. Mogelijk bezocht Vincent de lijstenmaker wel eens toen hij nog in Parijs woonde, om werk in te laten lijsten of misschien ook om er werk op te hangen in de hoop het te verkopen aan Boyers klanten.",
        "years": "1850, 1906, 1888"
    },
    {
        "text": "Toen Vincent in Drenthe en Nuenen woonde, liet hij nog steeds verf leveren uit Den Haag, zowel door Furn\u00e9e als door zijn andere verfleverancier Leurs. Furn\u00e9e kreeg in september 1883 nog dertig gulden van Vincent en eiste dat op. Vincent schreef hem terug het niet te kunnen betalen en hij liet Theo vervolgens in een brief weten wat zijn oplossing was: \"om daar een einde aan te maken ik hem geschreven heb dat zijn verf in mijn studies stak en dat ik hem verzocht moeite te doen iets voor me te verkoopen in plaats van te zaniken. Dat ik hier mede door zal gaan en hem dingen sturen moet.\"\r\n\r\nHet in verkoop geven van schilderijen was een oplossing die Vincent ook aan zijn andere schuldeiser en leverancier Leurs had voorgesteld.",
        "years": "1883"
    },
    {
        "text": "Vincent woonde meerdere malen in Parijs en werkte er als medewerker van de kunsthandel Goupil & Cie en later als kunstenaar. Onderstaand in chronologische volgorde de perioden van Van Gogh in Parijs:\r\n\r\n- 12 mei 1873 - 18 mei 1873\r\n- 26 okt. 1874 - 25 dec. 1874\r\n- 14 mei 1875 - 31 mrt. 1876\r\n- 28 feb. 1886 - 19 feb. 1888\r\n- 17 mei 1890 - 19 mei 1890\r\n-6 jul. 1890\r\n\r\nVincent bezocht Parijs voor het eerst in mei 1873. Hij verbleef er enkele dagen om musea te bezoeken en het hoofdkantoor van zijn werkgever te zien: de internationale kunsthandel Goupil & Cie. Daarna vertrok hij naar Engeland om voor de Londense branche van de kunsthandel te werken. In het najaar van 1874 werd hij voor een periode van twee maanden vanuit Londen overgeplaatst naar Parijs.\r\n\r\nIn mei 1875 volgde een definitieve overplaatsing. Vincent werkte dagelijks op het hoofdkantoor van Goupil & Cie.",
        "years": "1873, 1873, 1874, 1874, 1875, 1876, 1886, 1888, 1890, 1890, 1890, 1873, 1874, 1875"
    },
    {
        "text": "Dat veranderde niets aan het feit dat Zundert voortleefde in Vincents herinneringen:\r\n\r\n\"O dat Zundert, de gedachte daaraan is soms bijna al te sterk.\"\r\n\r\nHet romantische beeld van Zundert bleef Vincent zijn hele leven achtervolgen. In een mengeling van weemoed en verbittering schreef hij zijn broer Theo in 1885:\r\n\r\n\"Ik verbeeld me altijd dat te Zundert en nog een paar jaar verder er een betere stemming in 't algemeen bij ons t'huis was. Sedert vind ik 't er niet beter op werd. Tegenwoordig \u2013 \u2013 \u2013Maar wat ik niet weet is of dat eerste \u2013 dat het te Zundertbeter was \u2013 slechts verbeelding van me is \u2013 dat kan ook wel.\u2013Doch nu is 't in alle geval zeker niet datte. Enfin. gegroet.\"",
        "years": "1885"
    },
    {
        "text": "Na maanden verzorgd te zijn in het ziekenhuis van Arles liet Vincent zich op 8 mei 1889 opnemen in de psychiatrische inrichting Saint-Paul-de-Mausole in Saint-R\u00e9my-de-Provence. Vincent bracht een jaar door in een inrichting in Saint-R\u00e9my-de-Provence en maakte daar veel van zijn bekende schilderijen.\r\n\r\nHier werd hij behandeld door de arts Th\u00e9ophile Peyron. Tussen zijn aanvallen door schilderde en tekende Vincent veel; in eerste instantie in de (tuin van de) inrichting, later ook daarbuiten tussen de olijfgaarden.",
        "years": "1889"
    },
    {
        "text": "In november 1884 schilderde Vincent van Gogh een grote studie van de Genneper watermolen. Hij schreef hierover: \"Dezer dagen ben ik ondanks het hier vrij terdeeg vriest nog buiten aan 't werk aan een nogal groote studie (meer dan 1 meter) van een ouden watermolen te Gennep, aan den anderen kant van Eindhoven. Ik wil dat geheel buiten afwerken \u2013 maar 't zal ook wel 't laatste zijn dat ik dit jaar buiten schilder.\"",
        "years": "1884"
    },
    {
        "text": "Begin juni 1886 verhuisden Theo en Vincent van hun appartement aan de rue Laval naar de rue Lepic 54. Sinds Vincents komst naar Parijs in februari van dat jaar was het huis aan de rue Laval te klein geworden. Het nieuwe appartement was voor Parijse begrippen ruim en Vincent had er in ieder geval zijn eigen atelier: een kamer met een klein raam aan de achterkant van het pand. Hij sliep in het zogenaamde cabinet. Aan de voorzijde van het appartement bevonden zich de kamer van Theo en de woonkamer. Het appartement moet volgehangen hebben met talloze schilderijen van Vincent zelf en van andere kunstenaars. Via Vincents schoonzus Jo van Gogh-Bonger weten we hoe het appartement eruit zag, met:\r\n\r\n\"drie tamelijk groote kamers, een cabinet en een keukentje. De woonkamer was gerieflijk en gezellig met Theo's mooie, oude kast, een gemakkelijke sofa en een groote vulkachel want de broers waren beiden even kouwelijk; daarnaast was Theo's slaapkamer. Vincent sliep in het cabinet, en daarachter was het atelier, een gewone kamer met \u00e9\u00e9n, niet bizonder groot raam.\"",
        "years": "1886"
    },
    {
        "text": "In juni 1881 kwam Anthon van Rappard op bezoek bij Vincent in Etten. Zij hadden elkaar in Brussel leren kennen en waren bevriend geraakt. In Etten trokken zij er samen op uit om te tekenen, bijvoorbeeld op de heide bij het dorpje Bosschenhoofd, dat Vincent \u2013 net als de meeste streekbewoners - steevast Seppe noemde.",
        "years": "1881"
    },
    {
        "text": "Toen Vincent van Gogh in Londen woonde, maakte hij kennis met Elbert Jan van Wisselingh (1848-1912), die destijds samen met Daniel Cottier (1837-1891) een kunsthandel in Londen had. Van Wisselingh was een Nederlander en had \u2013net als Vincent- zijn training gehad bij Goupil & Cie (in Den Haag en Parijs). Van Wisselingh & Cottier waren slechts zakenpartners tussen 1874 en 1882. Na die tijd gingen ze uit elkaar. Cottier bleef in Londen, terwijl Van Wisselingh naar Parijs en later Amsterdam vertrok.",
        "years": "1848, 1912, 1837, 1891, 1874, 1882"
    },
    {
        "text": "In Den Haag beleefde Vincent een intense periode in zijn kunstenaarschap waarin hij gedecideerd doorwerkte, zonder daar veel geld mee te verdienen. Zijn overtuiging kunstenaar te zijn, altijd veel te moeten leren en zijn vertrouwen om ooit succesvol te zijn, waren in strijd met de harde realiteit van iedere dag waarin hij elk dubbeltje moest omdraaien en zijn levensstijl en werk regelmatig moest verdedigen. Hij was financieel afhankelijk van de bijdragen van zijn broer Theo met wie hij veel schreef. Toen Vincent een relatie kreeg met Clasina 'Sien' Maria Hoornik, een zwangere prostituee die hij op straat had ontmoet, kwamen vriendschappen en familierelaties onder druk te staan. Uiteindelijk verliet Vincent in 1883 Den Haag om goedkoper op het platteland van Drenthe te gaan werken. Hij liet zijn geliefde Sien met haar kinderen achter in Den Haag. Ondanks zijn eerdere voornemen met haar te trouwen, zouden ze elkaar nadien nog slechts een keer zien.",
        "years": "1883"
    },
    {
        "text": "Toulouse-Lautrecs minnares, de kunstenares Suzanne Valadon (1865-1938), herinnerde zich Vincent als volgt:\r\n\r\n\"Ik herinner me dat Van Gogh naar onze wekelijkse bijeenkomsten kwam bij Lautrec. Hij arriveerde met een zwaar doek onder zijn arm, zette het in een hoek neer, maar wel goed in het licht, en wachtte tot we hem wat aandacht gaven. Niemand merkte hem op. Hij ging tegenover ons zitten, de blikken peilend, nauwelijks deelnemend aan het gesprek. Dan kreeg hij er genoeg van en vertrok met zijn nieuwste werk. Maar de week daarna kwam hij terug en begon het hele ritueel weer van voren af aan.\"\r\n\r\nAlhoewel er weinig bekend is over de vriendschap tussen Vincent en Toulouse-Lautrec moeten zij in de eerste maanden van 1887 intensief hebben samengewerkt. Toen Vincent uit Parijs weg ging in februari 1888, schreef hij Toulouse-Lautrec vermoedelijk vanuit Arles.",
        "years": "1865, 1938, 1887, 1888"
    },
    {
        "text": "Tussen 25 en 27 november 1881 was Vincent in Amsterdam om zijn nicht Cornelia 'Kee' Adriana Vos-Stricker (1846-1918) op te zoeken. In de zomer van dat jaar was hij heimelijk verliefd geworden op haar toen Kee, die in 1878 weduwe was geworden van Christoffel Martinus Vos, een paar weken in Etten bij de familie Van Gogh logeerde. Vincent had toen zijn liefde voor haar opgebiecht en haar ten huwelijk gevraagd.",
        "years": "1881, 1846, 1918, 1878"
    },
    {
        "text": "Vincent woonde van 1 januari 1882 tot 4 juli 1882 op Schenkweg 138 en had daar ook zijn atelier.\r\n\r\nTerwijl Vincent in deze atelierwoning verbleef, verkocht hij zijn eerste tekeningen: zijn oude chef bij Goupil& Cie H.G. Tersteeg had een tekening van hem gekocht en zijn oom 'Cor' (Cornelis Marinus van Gogh, in brieven vaak C.M. genoemd) gaf hem begin maart een opdracht om twaalf stadsgezichten te tekenen, waar onder andere de tekeningen Straatgezicht, Paddemoes, Scheveningseweg, Bakkerij in de Geest en Zandgravers in het duin onderdeel van uitmaakten. Direct bij de betaling van deze bestelling vroeg C.M hem om nog eens zes stadsgezichten te maken, die beter uitgewerkt zouden zijn.",
        "years": "1882, 1882"
    },
    {
        "text": "Familie Van Gogh woonde in de pastorie naast de Nederlands Hervormde Kerk waar Vincents vader dominee was. Toen Vincent in 1878 en 1881 voor langere tijd in Etten verbleef, kreeg hij de aanbouw aan de achterkant van het huis tot zijn beschikking als studeerkamer en later als atelier. De met klimop begroeide kamer keek uit op de achtertuin van het huis die Vincent vermoedelijk vastlegde in de tekening Tuinhoek uit 1881. Vincent tekende de pastorie in april 1876 twee maal.",
        "years": "1878, 1881, 1881, 1876"
    },
    {
        "text": "Op 8 mei 1889 kwam Vincent aan in Saint-R\u00e9my-de-Provence om zich daar vrijwillig te laten opnemen in de psychiatrische inrichting Saint-Paul-de-Mausole, gevestigd in een klooster. Sinds december 1888 had hij een aantal ernstige psychische crisissen gehad en hij vond het voor zijn eigen rust en die van anderen belangrijk om opgenomen te worden. Hij genoot een goede behandeling van zijn arts Th\u00e9ophile Peyron, die ervan overtuigd was dat Vincent geen psychische aandoening had maar leed aan epileptische aanvallen. Onderdeel van zijn behandeling was dat hij twee maal per week twee uur in wisselend hete en koude baden moest; in de negentiende eeuw werd deze zogenaamde hydrotherapie regelmatig gebruikt voor geesteszieken.",
        "years": "1889, 1888"
    },
    {
        "text": "Vincent was bevriend met De Bock en stalde zijn schilderspullen bij hem wanneer hij in Scheveningen werkte. Toen Vincent vanaf eind 1881 eenmaal in Den Haag ging wonen hadden ze regelmatig contact en bezochten ze elkaar op hun atelier. De Bock had toen inmiddels een nieuw atelier in een toren bij de Scheveningse 'Villa Germania' waar ook andere kunstenaars als Willem de Zwart (1862-1931) en Pieter de Josselin de Jong (1861-1906) hun atelier hadden. Vincent kwam er regelmatig en wanneer hij in Scheveningen werkte mocht hij daar zijn schildersspullen opslaan. Hoewel Vincent waardering kon opbrengen voor het werk van De Bock, was hij niet altijd onverdeeld enthousiast over zijn karakter:\r\n\r\n\"Theo zondag ben ik nog weer eens bij de Bock geweest \u2013 ik weet niet waarom doch telkens als ik weer bij hem kom voel ik hetzelfde, die kerel is te zwak, hij komt er niet \u2013 tenzij hij verandere, tenzij \u2013 tenzij \u2013 ik vind iets uitgeputs, iets blas\u00e9, iets onopregts in hem dat mij beklemt, er is iets teringachtigs in de atmosfeer bij hem aan huis.\"",
        "years": "1881, 1862, 1931, 1861, 1906"
    },
    {
        "text": "Toen Vincent met Kerst 1881 niet naar de kerk wilde, ontstond er ruzie tussen hem en zijn vader. Hij schreef Theo hierover:\r\n\r\n\"Ik was zoo driftig als ik me niet herinner ooit in mijn leven geweest te zijn, en ik heb ronduit tegen Pa gezegd dat ik het heele systeem van die godsdienst afschuwelijk vond en juist omdat gedurende een miserabelen tijd van mijn leven ik mij te veel in die dingen verdiept heb er niets meer mee wil te maken hebben en mij er voor wachten moet als voor iets fataals.\"\r\n\r\nDe oorzaak van de ruzie beschreef Vincent als volgt:\r\n\"Het kwam eigentlijk aan door dat ik niet naar de kerk ging en ook zeide dat als het naar de kerk gaan iets gedwongens was & ik naar de kerk moest, ik er zeer zeker zelfs nooit meer uit beleefdheid zou heengaan zooals ik dezen heelen tijd dat ik te Etten was vrij geregeld deed.\"\r\n\r\nNa de ruzie verliet Vincent Etten en ging hij naar Den Haag, waar hij twee jaar bleef.",
        "years": "1881"
    },
    {
        "text": "Toen Vincent een relatie kreeg met Clasina 'Sien' Maria Hoornik, een zwangere prostituee die hij op straat had ontmoet, kwamen vriendschappen en familierelaties onder druk te staan. Uiteindelijk verliet Vincent in 1883 Den Haag om goedkoper op het platteland van Drenthe te gaan werken. Hij liet zijn geliefde Sien met haar kinderen achter in Den Haag. Ondanks zijn eerdere voornemen met haar te trouwen, zouden ze elkaar nadien nog slechts een keer zien.",
        "years": "1883"
    },
    {
        "text": "Zo schetste hij een appelboomgaardje dat Liebermann ooit ook op doek had vastgelegd, tekende hij een spinster en maakte hij een schetsje van het Hervormde kerkje in Zweeloo, dat hem deed denken aan het schilderij L'Eglise de Greville van Jean-Francois Millet dat hij in Parijs had gezien. Op het tafereel dat Vincent tekende is een van het veld terugkerende herder met zijn kudde te zien voor het kerkje: een verschil met het werk van Millet waar voor de kerk een boer met een spade staat.\r\n\r\nPRAKTISCHE INFO\r\n\r\nOver deze locatie\r\n\r\nadres\r\n\r\nDe Wheem 10, Zweeloo\r\n\r\nopmerkingen\r\n\r\nHet kerkje te Zweelo bestaat nog steeds en is nog als kerk in gebruik.\r\n\r\nAFBEELDING BIJ DEZE LOCATIE\r\n\r\nWERK HIER GEMAAKT\r\n\r\nVERDER LEZEN\r\n\r\nWout J. Dijk en Meent Wilhelm van der Sluis\r\nVan Gogh in Zweeloo; In de voetsporen van Liebermann\r\n\r\nIn: Waardeel: Drents historisch tijdschrift, 1999, afl.1, pp. 1-6\r\n\r\nWout J. Dijk en Meent W. van der Sluis\r\nDe Drentse tijd van Vincent van Gogh 1883\r\nGroningen, 2001\r\n\r\n* Let op! Van Gogh Route beh",
        "years": "1999, 1883, 2001"
    },
    {
        "text": "Oom Cent was kunsthandelaar en -verzamelaar. Sinds 1840 had hij een eigen winkel met teken- en schildersbenodigdheden in Spuistraat 55 in Den Haag. In de loop van de tijd handelde hij steeds meer in eigentijdse Hollandse en Franse schilderkunst. Sinds 1846 deed hij al zaken met Adolphe Goupil, de oprichter van Goupil & Cie. In 1858 verhuisde oom Cent naar Parijs en woonde daar boven de Parijse vestiging van de kunsthandel. Cent werd gevraagd om vennoot van de firma te worden en trad uiteindelijk in 1861 toe. Zijn voorraad werd door Goupil overgenomen en de kunsthandel vestigde zich aan Plaats 14. In 1878 trok Cent zich terug uit de firma, maar de Haagse branche van Goupil bleef nog bestaan tot 1917. In 1875 verhuisde de kunsthandel naar Plaats nummer 20 en in 1884 werd de naam gewijzigd naar Boussod, Valadon & Cie.\r\n\r\nVincent kon in 1869 als jongste bediende bij firma Goupil & Cie beginnen op voorspraak van zijn oom Cent.",
        "years": "1840, 1846, 1858, 1861, 1878, 1917, 1875, 1884, 1869"
    },
    {
        "text": "Smulders & Co was een bekende papierhandelaar, lithograaf en uitgever van plattegronden, waar Vincent vanaf augustus 1882 weleens kwam. De zaak was gevestigd op de Spuistraat 55, maar ze hadden ook een opslag in Laan 3. Daar kwam Vincent weleens om op zolder tussen de oude partijen te zoeken naar papier dat hij geschikt vond voor zijn werk. Het was ook de plek waar Vincent, ge\u00efnspireerd door de Engelse grafische kunstenaars, voor het eerst litho's (november/december 1882).",
        "years": "1882, 1882"
    },
    {
        "text": "Vincent ontmoette al vrij snel nadat hij zijn atelier had betrokken de zwangere prostituee Clasina Maria 'Sien' Hoornik (1850-1904), die een van zijn modellen werd en met wie hij een relatie kreeg. Omdat zij met haar dochter en toekomstige baby bij Vincent wilde komen wonen, werd het huis wat klein. Bovendien liet de staat van het huis te wensen over en daarom maakte Vincent plannen om naar het naastgelegen pand op Schenkweg 136 te verhuizen dat van betere kwaliteit en ruimer was. Op 4 juli 1882 was het uiteindelijk zover.",
        "years": "1850, 1904, 1882"
    },
    {
        "text": "Hoe belangrijk het Louvre voor Vincent was, blijkt uit het feit dat hij direct naar het Louvre ging toen hij zich tien jaar later weer in de stad vestigde. Toen hij op 28 februari 1886 in Parijs aankwam, stuurde hij zijn broer Theo namelijk het volgende berichtje:\r\n\r\n\"Neem me niet kwalijk dat ik rechtstreeks gekomen ben. [...]Ben in het Louvre vanaf 12 uur of eerder, als je wilt. Antwoord s.v.p. om te laten weten hoe laat je in de Salle Carr\u00e9e kunst zijn.\"\r\n\r\nIn de periode 1886-1888 bezocht hij het Louvre regelmatig. Daar kon hij de schildertechniek en het kleurgebruik van zijn favoriete kunstenaar Eug\u00e8ne Delacroix bestuderen. Hij was bovendien een fervent bewonderaar van de Hollandse zeventiende-eeuwse schilderkunst: hij schreef meerdere malen over het schilderij Familieportret van Adriaen van Ostade, hij vond de schilderijen van Jacob van Ruisdael fantastisch en bestudeerde gretig de Rembrandts, de Paulus Potters en Gerard ter Borchs.",
        "years": "1886, 1886, 1888"
    },
    {
        "text": "Eind november 1885 kwam Vincent in Antwerpen aan. Hij huurde een kamer van het Nederlandse echtpaar Willem Henricus Brandel en diens vrouw Anna Wilhelmina Huberta. Voordat Vincent naar Antwerpen vertrok, verwachtte hij dat hij geen geld zou hebben om een atelier te huren in de stad. Maar het lukte hem toch om bij het echtpaar Brandel ook een klein hokje naast zijn eigen kamer te huren dat hij als studio kon gebruiken.",
        "years": "1885"
    },
    {
        "text": "Gedurende zijn leven verzamelt Oom Cent 192 schilderijen, waarvoor hij een huisgalerij inricht in Villa Mertersem. Toen Vincent van Gogh in Etten-Leur serieus begon te tekenen (1881), heeft hij een aantal keren zijn rijke Oom Cent bezocht. Hij schonk Vincent ook zijn eerste schildersdoos. Zo hielp hij Vincent om kunstenaar te worden. Ook heeft Vincent zijn kunstleraar Anton Mauve uit Den Haag leren kennen via Oom Cent.",
        "years": "1881"
    },
    {
        "text": "Vincent bewonderde het werk van Georges Seurat. De twee kunstenaars ontmoetten elkaar op de tentoonstelling die Vincent in november en december 1887 in Restaurant du Chalet had georganiseerd. Vlak voordat Vincent op 19 februari 1888 naar Arles vertrok, bezocht hij op de valreep samen met zijn broer Theo Seurat voor het eerst in zijn atelier aan de Boulevard de Clichy. Waarschijnlijk zag hij daar toen de grote doeken Een zondag op La Grande Jatte en Modellen.\r\n\r\nVanaf dat moment zou Vincent in zijn brieven aan Theo regelmatig naar Seurat vragen en hij memoreerde eens dat hij destijds zo getroffen was door de doeken van Seurat. Hij dacht regelmatig na over de schildertechniek die Seurat had ge\u00efntroduceerd, het pointillisme. Vincent schreeft hierover aan Theo:\r\n\r\n\"Wat betreft het pointill\u00e9, het stralenkransen of iets anders, dat vind ik een ware ontdekking, maar het is nu al te voorzien dat die techniek evenmin als andere een universeel dogma zal worden. Reden te meer waarom La Grande Jatte van Seurat, de grof gepointilleerde landschappen Signac, Le Bateau van Anquetin mettertijd nog persoonlijker, nog origineler zullen worden.\"",
        "years": "1887, 1888"
    },
    {
        "text": "Vincent bezocht op 18 oktober 1877 een kerkdienst in de Waalse Kerk, die hij zelf de Fransche kerk noemde. De diensten waren in het Frans; geen probleem voor Vincent die een tijdje in Parijs had gewoond. Hij hoorde daar een mooie preek van ds. Ferdinand Henri Gagnebin (1816-1890) en besloot de dominee nog eens te bezoeken; zo kon hij zijn licht bij hem opsteken \u00e9n zijn Frans onderhouden.\r\n\r\nTer voorbereiding van het gesprek ging hij maar liefst om twee uur 's nachts zijn bed uit om een kaart Paulus' reizen af te maken, zodat hij die kon geven. Vincent had ontzag voor de dominee:\r\n\r\n\"hij een knap man is bij wien ik later ligt nog eens goeden raad zal kunnen krijgen als hij aan het een en ander ziet dat het mij ernst is.\"\r\n\r\nHoewel vader Van Gogh Vincent had aangeraden wat meer contact te hebben met andere predikanten, stond hij niet achter Vincents contact met ds. Gagnebin. In een brief aan Theo schreef zijn vader dat deze dominee alleen maar voor \"fouten in Vincents gedachten\" zorgde.",
        "years": "1877, 1816, 1890"
    },
    {
        "text": "Olijfbomen vormden samen met de berggezichten en cipressen een veelvoorkomend motief in het werk van Vincent zodra hij vanaf begin juni 1889 buiten de muren van de inrichting mocht (en wilde) schilderen. In Arles werd hij al aangetrokken door olijfbomen, maar daar durfde hij zich er nog niet aan te wagen:\r\n\r\n\"...het geruis van een olijfboomgaard heeft iets heel intiems, iets onmetelijks ouds. Het is zo mooi dat ik het niet durf te schilderen of voor de geest kan krijgen.\"",
        "years": "1889"
    },
    {
        "text": "Gedurende de tijd dat Vincent in Hoogeveen verbleef, bracht hij een bezoek aan een nabijgelegen kerkhof en schilderde het; een onderwerp dat hij vaker in zijn leven ter hand zou nemen. Hij schreef zijn broer over het bezoek aan dit kerkhof:\r\n\r\n\"Gisteren vond ik een der eigenaardigste kerkhoven die ik ooit zag. De kleur is aldaar zeer eigenaardig. Het is iets schoons de echte heide op de graven te zien, de geur van terpentijn heeft iets mystieks. de donkere strook masthout die het afsluit scheidt een tintelende lucht van den ruigen grond, die in 't algemeen een rosse kleur heeft \u2013 fauve \u2013 bruinachtig \u2013 geelachtig doch overal met lilas toonen. Het was niet makkelijk te schilderen, ik zal er verschillende effekten nog van zoeken, met sneeuw b.v. moet het zeer eigenaardig wezen.\"\r\n\r\nVincent stuurde een schetsje van het schilderij mee in zijn brief naar zijn broer van 16 september 1883. Helaas is het schilderij waarop de schets gebaseerd is niet bekend.",
        "years": "1883"
    },
    {
        "text": "Toen Vincent van Gogh in oktober 1885 met zijn vriend Anton Kerssemakers Amsterdam bezocht om het nog niet zo lang geopende Rijksmuseum te zien, maakte hij onverstoorbaar en in alle haast een schilderijtje in de wachtruimte van het hulpstation Westerdok. Het was een tijdelijk station (1878-1889) dat in 1889 werd afgebroken toen het Centraal Station geopend werd. Vincent stuurde het schilderij Stadsgezicht in Amsterdam samen het aan de achterzijde van het station gemaakte schilderijtje De Ruyterkade in Amsterdam een week nadat hij het had gemaakt naar zijn broer Theo en excuseerde zich over de staat van de twee schilderijen.\r\n\r\nHij schreef hierover: \"De twee schetsjes van Amsterdam zijn tot mijn spijt nogal beschadigd. op reis waren zij nat geworden, toen zijn de paneeltjes krom getrokken bij 't droogen en is er stof in gaan zitten &c. Toch stuurde ik ze om U te laten zien dat als ik in een uur tijd ergens een impressie er op wil smeeren, ik dit begin te kunnen in 't zelfde sentiment van anderen die hun impressies \u2013 analyseeren.\"",
        "years": "1885, 1878, 1889, 1889"
    },
    {
        "text": "Toen Vincent van Gogh in 1885 samen met zijn vriend Anton Kerssemakers naar Amsterdam kwam om het nieuw geopende Rijksmuseum te bezoeken, ging hij ook naar Museum Fodor. Het museum Fodor herbergde de collectie van de steenkolenhandelaar Carel Joseph Fodor (1801-1860). Vincent schreef zijn broer Theo over zijn bezoek:\r\n\r\n\"De herder van Decamps is toch een meesterstuk\u2013 herinnert ge U de Meissonnier \u2013 een schets \u2013 van een sterfbed.\u2013de Diaz.\u2013Nu, Bosboom, Waldorp,Nuyen, Rochussen, de oorspronkelijke lui van die periode van 40 jaar terug, ik zie ze altijd graag.\"\r\n\r\nOver het schilderij Een nimf met Cupido van Narcisse Virgile Diaz de la Pe\u00f1a dat hij zag, schreef hij in een andere brief nog eens:\r\n\r\n\"De Diaz van Fodor is overigens schetsachtig maar misschien ook juist daarom was 't voor mij die in jaren er geen zag een waar genoegen er een terug te zien en hield het zich heel best.\"",
        "years": "1885, 1801, 1860"
    },
    {
        "text": "Le Tambourin was een restaurant en cabaret op Boulevard de Clichy 62 in Montmartre dat erg populair was bij kunstenaars. Het werd gerund door de Italiaanse Agostina Segatori (1841-1910) met wie Vincent een affaire had. Hij gaf haar veel bloemstillevens om in de zaak op te hangen, in de hoop deze te verkopen. Dit gebeurde echter niet. Toen Le Tambourin failliet ging in de zomer van 1887 zijn de schilderijen van Vincent vermoedelijk allemaal geveild.",
        "years": "1841, 1910, 1887"
    },
    {
        "text": "In september 1888 schilderde Vincent het terras van Caf\u00e9 du Forum op het Place du Forum. Dit doek (Caf\u00e9terras bij nacht) is inmiddels wereldberoemd. Hij schilderde het 's nacht ter plekke:\r\n\r\n\"Vroeger tekenden ze, en dan maakten ze overdag het schilderij naar de tekening. Maar mij bevalt het goed om het onmiddellijk te schilderen. Weliswaar kan ik het donker blauw voor groen houden, blauwlila voor rozelila, aangezien je het karakter van de toon niet goed kunt onderscheiden. Maar het is de enige manier om van die conventionele zwarte nacht af te komen met dat armzalige bleke en wittige licht, terwijl toch een eenvoudige kaars ons al de rijkste tinten geel en oranje geeft.\"\r\n\r\nVincents nachtelijke schilderpartij trok de aandacht van de lokale pers. Op 30 september 1888 stond in de Chronique artistique et musicale het volgende bericht: \"Het is ons ter ore gekomen dat Mr. Vincent, een impressionistische schilder, 's avonds bij het licht van gaslampen op een van onze pleinen werkt.\"",
        "years": "1888, 1888"
    },
    {
        "text": "Toen Vincent een relatie kreeg met Clasina 'Sien' Maria Hoornik, een zwangere prostituee die hij op straat had ontmoet, kwamen vriendschappen en familierelaties onder druk te staan. Uiteindelijk verliet Vincent in 1883 Den Haag om goedkoper op het platteland van Drenthe te gaan werken. Hij liet zijn geliefde Sien met haar kinderen achter in Den Haag. Ondanks zijn eerdere voornemen met haar te trouwen, zouden ze elkaar nadien nog slechts een keer zien.",
        "years": "1883"
    },
    {
        "text": "Vincent bezocht de kerk Temple de L'\u00c9toile aan de Avenue de la Grande Arm\u00e9e vlakbij de Arc de Triomphe in 1875. Daar was destijds Eug\u00e8ne Bersier (1831-1889) dominee. Preken van deze geestelijke maakten indruk op Vincent: in 1876 kwam hij in zijn brieven nog tweemaal op een preek van de dominee terug. Bersier moet een zekere reputatie hebben gehad, want Vincents moeder raadde haar zoon Theo in 1878 aan om ook eens een van zijn diensten bij te wonen.",
        "years": "1875, 1831, 1889, 1876, 1878"
    },
    {
        "text": "Vincent bekeek enkele malen stierengevechten in het amfitheater van Arles die daar elke zondag gehouden werden. Volgens Vincent ging er tijdens die gevechten nog weleens wat mis, maar was dat niet echt een probleem omdat de toeschouwers erg hoog zaten dankzij de architectuur van de arena. Vincent was onder de indruk van de menigte bezoekers die op de stierengevechten afkwam. Op 12 april 1888 schreef hij zijn vriend \u00c9mile Bernard:\r\n\r\n\"A propos, heb stierengevechten gezien in de arena, of liever gezegd, schijngevechten, want stieren waren er genoeg, maar niemand vocht ermee. Maar de menigte was machtig mooi, de grote kleurrijke mensenmassa in twee, drie rijen boven elkaar gestapeld, met het effect van zon en schaduw en de slagschaduw van de immense ring.\"\r\n\r\nVincent zou in datzelfde jaar zo'n menigte bezoekers schilderen, resulterend in het doek Arena in Arles.",
        "years": "1888"
    },
    {
        "text": "Mus\u00e9e du Luxembourg was in de negentiende eeuw h\u00e9t museum voor eigentijdse kunst in Parijs. Toen Vincent in mei 1873 voor het eerst in Parijs was, bezocht hij het museum meteen en was hij onder de indruk van het vele moois dat hij zag. Toen in 1875 in Parijs ging wonen, bezocht hij regelmatig het Mus\u00e9e du Luxembourg, onder andere met zijn huisgenoot en vriend Harry Gladwell. Aan hem liet Vincent al zijn lievelingsschilderijen zien, zoals Avond, Zegening van het koren en Het terugroepen van de arenleesters van Jules Breton, De kerk te Gr\u00e9ville van Jean-Fran\u00e7ois Millet en Het meer in Ville d'Avray van Louis Cabat.\r\n\r\nToen Vincent in 1885 in het Brabantse Nuenen ver van alle kunst en musea woonde schreef hij zijn broer:\r\n\r\n\"Ik voeg hier nog bij dat ik soms wel eens heel erg verlangen kan de Louvre en Luxembourg eens terug te zien en dat ik de techniek en kleur van Millet, Delacroix, Corot en anderen, vroeger of later nog wel eens dien te bestudeeren.\"\r\n\r\nDat gebeurde ook. Zijn verlangen naar de Parijse musea werd bevredigd toen hij in februari 1886 opnieuw in de Franse hoofdstad ging wonen.",
        "years": "1873, 1875, 1885, 1886"
    },
    {
        "text": "De Mesdag Collectie, destijds Museum Mesdag geheten, werd in 1887 geopend. Het was een museumzaal die aan het woonhuis van kunstenaar en verzamelaar Hendrik Willem Mesdag (1831-1915) en zijn vrouw Sientje Mesdag-Van Houten (1834-1909) was gebouwd om hun collectie te herbergen. Het museum was destijds op zondagochtend geopend en Mesdag leidde de bezoekers zelf rond. Toen Vincent in Den Haag woonde heeft hij Museum Mesdag nooit gezien, omdat het nog niet bestond.",
        "years": "1887, 1831, 1915, 1834, 1909"
    },
    {
        "text": "Theo organiseerde in december 1887 een tentoonstelling van Guillaumins werk bij de kunsthandel waar hij werkte: Boussod, Valadon & Cie. Ook had hij een aantal werken van Guillaumin in bezit waaronder Zelfportret met palet en Portret van een jonge vrouw. Voor Vincent, die dol was op portretten, was Guillaumins zelfportret in schilderkunstig opzicht een groot voorbeeld. Hij schreef zijn zusje Willemien:\r\n\"Dat geeft wel een voorbeeld van waar men naartoe wil\".\r\n\r\nToen Vincent in Arles woonde werd hij onder andere door zijn broer Theo nog goed op de hoogte gehouden van het wel en wee van Guillaumin. Dat hun vriendschap stand hield blijkt uit het feit dat Guillaumin Vincent wilde opzoeken toen die in juli 1890 een dag op bezoek was in Parijs. Helaas kon Vincent alle drukte niet aan en vertrok hij voortijdig weer naar zijn woonplaats Auvers-sur-Oise, zonder Guillaumin te hebben gezien.",
        "years": "1887, 1890"
    },
    {
        "text": "Op 1 augustus 1881 werd Panorama Mesdag geopend: een schilderij van Scheveningen, het omringende duinlandschap en de Noordzee. Met haar enorme afmetingen van 14 meter hoog en 120 meter breed is het, ook vandaag de dag, het grootste schilderij van Nederland. De Haagse kunstenaar en kunstverzamelaar Hendrik Willem Mesdag (1831-1915) kreeg in 1880 de opdracht van de speciaal opgerichte Belgische Maatschappij S.A. du Panorama Maritime de la Haye om het doek te schilderen. In de vier maanden die Mesdag nodig had om het kunstwerk te maken, kreeg hij hulp van onder andere de kunstenaars Th\u00e9ophile de Bock (1851-1904), George Hendrik Breitner (1857-1923) en Bernardus Johannes Blommers (1845-1914).\r\n\r\nVincent bezocht in augustus 1881 samen met De Bock het net geopende Panorama Mesdag en was erg enthousiast:\r\n\r\n\"Dan heb ik met hem 't panorama van Mesdag gezien, dat is een werk waar men alle respect voor moet hebben. Ik heb er bij gedacht aan een woord ik meen van B\u00fcrger of Thor\u00e9, over de Le\u00e7on d'anatomie van Rembrandt. Le seul d\u00e9faut de ce tableau est de ne pas avoir de d\u00e9faut.\"",
        "years": "1881, 1831, 1915, 1880, 1851, 1904, 1857, 1923, 1845, 1914, 1881"
    },
    {
        "text": "Toen Vincent bij kunsthandel Goupil & Cie in Londen werkte, had hij goed contact met zijn baas Charles Obach. Ondanks hun goede verhouding uitte Vincent later, toen hij in 1882 in Den Haag woonde, kritiek op Obach in een brief aan Theo:\r\n\r\n\"Weet ge wat ik vind van 't blad dat ik U stuur. 't is net zoo'n manier van praten als b.v. Obach, de manager van G&C. te London er op nahoudt. En dat heeft succes \u2013 ja dat heeft succes, ja daar wordt naar geluisterd en dat gaat op. Ik heb respect voor werken, ik veracht noch Obach noch Mesdag maar er zijn dingen die ik oneindig hooger stel dan dat soort van energie. Ik wou iets beknopters, iets eenvoudigers, iets degelijkers, ik wou meer ziel en meer liefde en meer hart.\"",
        "years": "1882"
    },
    {
        "text": "Op 23 december 1888 werd Vincent opgenomen in het ziekenhuis van Arles, omdat hij in een vlaag van waanzin een deel van zijn oor had afgesneden en dat naar een prostituee had gebracht. In het ziekenhuis werd hij behandeld door dokter F\u00e9lix Rey (1865-1932). De eerste dagen in het ziekenhuis ging Vincents geestelijke situatie achteruit blijkt uit het verslag van Rey: Vincent zat in zijn nachthemd achter de dienstdoende zuster aan, verbood ook maar iemand om bij zijn bed in de buurt te komen en ging naar het kolenhok om zich te wassen. Vincent moest daarom naar een isoleerkamer.",
        "years": "1888, 1865, 1932"
    },
    {
        "text": "Vincent vond de Leurseweg (of het Leursestraatje, nu o.a. de Stationsstraat en de Baai) prachtig. In oktober 1881 schreef hij zijn vriend Anthon van Rappard:\r\n\r\n\"Weet ge wat dezer dagen prachtig mooi is, de weg naar 't station & naar de Leur met die oude knotwilgen, ge hebt er zelf een sepia van. Hoe mooi die boomen nu zijn kan ik U niet zeggen. Heb een stuk of 7 groote studies van enkele stammen gemaakt.\"",
        "years": "1881"
    },
    {
        "text": "Vincent van Gogh kwam, tijdens zijn tijd in Nuenen, regelmatig in Eindhoven. Hij liep dan naar het station in Nuenen, en ging met de trein naar Eindhoven. Hij legde contact met een aantal mensen, gaf daar les. En hij maakte er verschillende werken. Enkele van zijn Eindhovense leerlingen werden vrienden.\r\n\r\nVincent werkte in mei 1884 aan een aantal schilderijen van watermolens. Zo schilderde hij de Collse watermolen die hij passeerde als hij van Nuenen naar Eindhoven wandelde.",
        "years": "1884"
    },
    {
        "text": "Vincent wilde in Antwerpen zoveel mogelijk kunst zien: hij ging op bezoek bij kunsthandelaren en bezocht musea. Een andere manier om in aanraking te komen met kunst, was het bezoeken van kunstveilingen. In december 1885 werd een publieke veiling van authentieke klassieke en moderne schilderijen in de zaal Verlat georganiseerd. Vincent bezocht waarschijnlijk \u00e9\u00e9n van de kijkdagen op 13 en 14 december.",
        "years": "1885"
    },
    {
        "text": "Toen Vincent enkele dagen aan de jongensschool van Stokes in Isleworth werkte, leerde hij Thomas Slade-Jones (1829-1883) kennen. Deze man had net als Stokes een kostschool aan Twickenham Road en was daarnaast dominee. Hij bood Vincent een baan aan in zijn school Holme Court, enkele panden verderop. Aanvankelijk gaf Vincent vooral les op de school, maar later gaf hij ook zondagsschool en preekte hij in de kerk van Jones (Turnham Green).",
        "years": "1829, 1883"
    },
    {
        "text": "Toen Vincent in 1888 ziek was in Arles beschreef hij zelfs dat hij tijdens zijn ziekte alle kamers van het huis in Zundert weer aan zich voorbij had zien trekken\r\n\r\n\"Tijdens mijn ziekte heb ik elke kamer in het huis in Zundert teruggezien, elk paadje, elke plant in de tuin, de directe omgeving, de velden, de buren, het kerkhof, de kerk, onze moestuin erachter - tot het eksternest in een hoge acacia op het kerkhof aan toe.\"",
        "years": "1888"
    },
    {
        "text": "Vincent kwam waarschijnlijk wel eens in de winkel van Louis Latouche (1829-1884) aan de rue La Fayette waar pigmenten en moderne schilderijen werden verkocht, werken werden verdoekt en ingelijst. In de etalage werden bovendien doeken van impressionistische kunstenaars tentoongesteld. Mevrouw Latouche runde de winkel in haar eentje sinds de dood van haar man in 1884.\r\n\r\nWaarschijnlijk kocht Vincent, of zijn broer Theo, in de winkel een gipsen versie van het dodenmasker van Dante, want op de achterzijde van dat stuk uit hun collectie bevindt zich een sticker van de winkel. Men verkocht er vermoedelijk ook boeken over schilder- en tekenkunst. Toen Vincent in Arles woonde en het boek Guide de l'alphabet du dessin van Armand Th\u00e9ophile Cassagne nodig had vroeg hij Theo namelijk om in de winkel te kijken of hij daar een exemplaar van het boek kon krijgen. Vincent leek het assortiment te kennen, want hij schreef:\r\n\r\n\"Trouwens, ze hebben die boeken bij Latouche\".",
        "years": "1829, 1884, 1884"
    },
    {
        "text": "Na maanden verzorgd te zijn in het ziekenhuis van Arles liet Vincent zich op 8 mei 1889 opnemen in de psychiatrische inrichting Saint-Paul-de-Mausole in Saint-R\u00e9my-de-Provence. Hier werd hij behandeld door de arts Th\u00e9ophile Peyron. Tussen zijn aanvallen door schilderde en tekende Vincent veel; in eerste instantie in de (tuin van de) inrichting, later ook daarbuiten tussen de olijfgaarden, de cipressen, in het omringende berglandschap van de Alpilles en in het dorp. Saint-R\u00e9my vormt zo het decor van veel van zijn bekende kunstwerken. Iets meer dan een jaar later, op 16 mei 1890, vertrok hij naar Auvers-sur-Oise omdat hij graag weer naar het noorden wilde terugkeren en het verblijf in de inrichting te zwaar op hem drukte. Hij was bovendien genezen verklaard door dokter Peyron.",
        "years": "1889, 1890"
    },
    {
        "text": "In het voorjaar van 1882 lagen zowel George Hendrik Breitner (1857-1923) als Vincent in het Burger Gasthuis, beiden om zich aan een geslachtsziekte te laten behandelen. Voordat Vincent op 7 juni 1882 werd opgenomen, lag Breitner al in het ziekenhuis. Vincent bracht hem toen weleens een bezoek en nam dan tekenspullen voor hem mee. Dat Vincent later ook in het ziekenhuis lag heeft Breitner niet geweten. Hij wist niets van Vincents ziekbed af en verliet het ziekenhuis zonder hem gedag te zeggen. In het ziekenhuis wilde Vincent ook tekenen, hij schreef aan zijn broer Theo:\r\n\r\n\"ik weet niet of gij de 'geefhuisjes' op de Brouwersgracht tegenover 't gasthuis kent. ik wou daar wel eens gaan teekenen als het weer het toelaat. ik maakte deze week er reeds een paar krabbels. Het zijn eenige rijen huisjes met kleine tuintjes die naar ik meen aan het armbestuur hooren.\"",
        "years": "1882, 1857, 1923, 1882"
    },
    {
        "text": "Vincent woonde twee jaar in Nuenen en maakte daar zijn bekende figuurstuk De aardappeleters.\r\n\r\nIn december 1883 vertrok Vincent uit Drenthe naar zijn ouderlijk huis in Nuenen. Een dappere stap, want Vincent was sinds kerstmis 1881 niet meer bij zijn ouders thuis geweest (die destijds nog in Etten woonden). Vincent voelde weliswaar geen warm onthaal in Nuenen, maar hij mocht w\u00e9l blijven en de mangelkamer als atelier inrichten.\r\n\r\nAlhoewel de familieverhouding beter konden, wilde Vincent al na een korte tijd niet meer weg uit Nuenen omdat hij zo ontzettend hield van de omgeving en de bevolking. Vincent werkte in weverijen, buiten op het land en op zijn atelier ijverig aan studies van Brabantse types. Ook trok hij er op uit om landschappen te schilderen. De werking van kleur had zijn bijzondere aandacht. De vele figuurstudies die Vincent maakte resulteerden erin dat hij, inmiddels vol vertrouwen in zijn eigen kunnen, een groot figuurstuk maakte: De aardappeleters.",
        "years": "1883, 1881"
    },
    {
        "text": "Vincent organiseerde op eigen initiatief een expositie met werk van de kunstenaars Louis Anquetin, \u00c9mile Bernard, Arnold Hendrik Koning, Henri de Toulouse-Lautrec en hemzelf in Grand Bouillon-Restaurant du Chalet. Dat was een populair restaurant aan de Avenue de Clichy met eenvoudige en goedkope maaltijden waar Vincent in 1887 graag kwam.\r\n\r\nDe kunstenaars behoorden allemaal tot wat Vincent de \"Petit Boulevard\" noemde. Daar bedoelde hij kunstenaars mee die werkten in de omgeving van de Boulevard de Clichy en Boulevard de Rochechouart in Montmartre en die hun werk tentoonstelden in kleine gelegenheden zoals caf\u00e9s en restaurants. Dit in tegenstelling tot de kunstenaars van de \"Grand Boulevard\", zoals Edgar Degas, Claude Monet, Auguste Renoir, Alfred Sisley en Camille Pissaro wiens reputaties al gevestigd waren en wiens werk tentoongesteld werd bij grote galeries zoals Boussod, Valadon & Cie, Durand-Ruel en Georges Petit aan de chique boulevards rond Place de L'Op\u00e9ra.\r\n\r\nDe tentoonstelling was geen lang leven beschoren, want de eigenaar van het restaurant liet Vincent weten dat de mensen in restaurant geen hap meer door hun keel kregen bij aanblik van zijn schilderijen.",
        "years": "1887"
    },
    {
        "text": "Wanneer in het voorjaar van 1888 de fruitbomen in Arles in bloei staan, schildert Van Gogh ze bijna dagelijks. Zo ontstaan in korte tijd veertien schilderijen en enkele tekeningen en schetsen van de bloeiende bomen. Zelf beschouwt hij Roze perzikbomen als een van de geslaagdste van de serie.\r\n\r\nOp de avond van de dag waarop Van Gogh het schilderij Roze perzikbomen maakt, vindt hij een brief van zijn zus die hem schrijft dat Anton Mauve is overleden. Deze schilder is niet alleen zijn aangetrouwde neef, maar heeft hem ook het schilderen in olieverf en aquarel bijgebracht. Van Gogh besluit het werk aan hem op te dragen.\r\n\r\nAan zijn broer Theo schrijft hij dat het bericht hem aangreep en ontroerde: \"en toen heb ik op mijn schilderij geschreven Souvenir de Mauve Vincent & Theo en als jij het zo goed vindt, sturen we het samen naar mevrouw Mauve. Het leek me dat het ter nagedachtenis aan Mauve iets teders \u00e9n heel vrolijks moest zijn en niet een studie in een serieuzer gamma.\"",
        "years": "1888"
    },
    {
        "text": "Op 23 december 1888 werd Vincent opgenomen in het ziekenhuis van Arles, omdat hij in een vlaag van waanzin een deel van zijn oor had afgesneden en dat naar een prostituee had gebracht. In het ziekenhuis werd hij behandeld door dokter F\u00e9lix Rey (1865-1932). De eerste dagen in het ziekenhuis ging Vincents geestelijke situatie achteruit blijkt uit het verslag van Rey: Vincent zat in zijn nachthemd achter de dienstdoende zuster aan, verbood ook maar iemand om bij zijn bed in de buurt te komen en ging naar het kolenhok om zich te wassen. Vincent moest daarom naar een isoleerkamer.",
        "years": "1888, 1865, 1932"
    },
    {
        "text": "Op 1 november 1883 maakte Vincent vanuit Nieuw-Amsterdam/Veenoord een dagtocht naar Zweeloo. Hij kon meerijden met zijn logementhouder Scholte. De dag maakte een diepe indruk op hem en hij schreef zijn broer over die dag die \"als een droom\" voorbij ging.",
        "years": "1883"
    },
    {
        "text": "Vincent was in oktober 1881 op voorspraak van kunstenaar Anton Mauve buitengewoon lid van de Haagse kunstenaarsvereniging Pulchri Studio geworden. De vereniging was in 1847 opgericht zodat kunstenaars naar model konden tekenen en kunstbeschouwingen en tentoonstellingen konden bekijken en organiseren. Voor Vincent was het lidmaatschap bij Pulchri zeer welkom.",
        "years": "1881, 1847"
    },
    {
        "text": "Augustine Roulin, de vrouw van Joseph, stond model voor La Berceuse, waar Vincent maar liefst vijf versies van maakte. De Roulins kregen \u00e9\u00e9n van de schilderijen.\r\n\r\nToen Vincent van 24 december 1888 tot 7 januari 1889 in het ziekenhuis van Arles lag, na zijn eerste psychische inzinking, zocht Roulin hem op. Ook hield hij de familie Van Gogh op de hoogte van Vincents wel en wee, zorgde dat de huur werd betaald en het huis werd schoongemaakt. Ook was hij zoveel als hij kon bij Vincent nadat die op 7 januari weer naar huis mocht.",
        "years": "1888, 1889"
    },
    {
        "text": "Vincent raakte in Parijs bevriend met de vijftien jaar jongere kunstenaar \u00c9mile Bernard (1868-1941). Ze hadden elkaar in het voorjaar van 1886 voor het eerst ontmoet bij het atelier van Fernand Cormon en in het najaar van datzelfde jaar troffen ze elkaar weer bij de verfwinkel van Julien Tanguy. Bernard herinnerde zich:\r\n\r\n\"Toen hij uit de achterkamer opdook, met dat hoge en brede voorhoofd, was ik bijna bang, zo woest zag hij eruit; maar we werden al snel vrienden.\"\r\n\r\nEr ontstond een innige vriendschap tussen de twee, ze schilderden samen en hielpen elkaar aan goede contacten. Vincent bewonderde het werk van Bernard en trad vanwege het leeftijdsverschil in zekere zin ook op als een mentor.",
        "years": "1868, 1941, 1886"
    },
    {
        "text": "Vincent werkte tussen 30 juli 1869 en 10 mei 1873 als jongste bediende bij de Haagse vestiging van de internationale kunsthandel Goupil & Cie. Goupil (opgericht in 1829) was destijds een van de bekendste kunst- en prentenhandels van Europa en had een hoofdkantoor in Parijs en vestigingen in Londen, Brussel, Den Haag, Berlijn en New York. De Haagse branche werd in 1861 geopend aan Plaats 14 en dankt zijn oorsprong aan Vincents oom 'Cent' (Vincent van Gogh, 1820 \u2013 1888).",
        "years": "1869, 1873, 1829, 1861, 1820, 1888"
    },
    {
        "text": "Zundert is het Noord-Brabantse dorp waar Vincent op 30 maart 1853 geboren werd als zoon van Anna Cornelia Carbentus (1819-1907) en Theodorus 'Dorus' van Gogh (1822-1885).\r\n\r\nHij kwam exact een jaar later ter wereld dan zijn doodgeboren broer, die ook Vincent heette. Vincent was dus de oudste, maar niet de eerstgeborene. Na hem werden Anna (1855-1930), Theo (1857-1891), Elisabeth (1859-1936), Willemien (1862-1942) en Cor (1867-1900) geboren.\r\n\r\nDorus had in het spoor van zijn vader gekozen voor het vak van dominee. Vanaf 11 januari 1849 was hij werkzaam als predikant in de gemeente Zundert. Van Gogh was een graag geziene predikant. Het dorp Zundert was een boerendorp met eenvoudige mensen.",
        "years": "1853, 1819, 1907, 1822, 1885, 1855, 1930, 1857, 1891, 1859, 1936, 1862, 1942, 1867, 1900, 1849"
    },
    {
        "text": "Vincent raakte begin 1882 bevriend met kunstenaar George Hendrik Breitner (1857\u20131923) en ging geregeld samen met hem op pad vanwege hun gedeelde interesse om op straat en in volkswijken te tekenen. Ze bezochten elkaar in hun atelier. De Juffrouw Idastraat, waar Breitner als bewoner geregistreerd stond in 1882 en 1883, behoort tot de oudste delen van de stad Den Haag en geeft een mooi tijdsbeeld.",
        "years": "1882, 1857, 1923, 1882, 1883"
    },
    {
        "text": "Toen Vincent in Parijs woonde, kwam hij geregeld bij Durand-Ruel om kunstwerken te bekijken. Al in 1876 had hij de kunsthandel bezocht en er etsen naar Jean-Fran\u00e7ois Millets L'Angelus du Soir gekocht die hij \"niet kon weerstaan\". Jaren later bezocht hij de tentoonstelling van Pierre-Puvis de Chavannes die tussen 20 november en 20 december 1887 in de galerie te zien was. Daar zag hij onder andere de schilderijen Portret van een vrouw (Maria Cantacuz\u00e8ne) en Portret van een man (Eug\u00e8ne Benon), waar hij twee jaar later nog van onder de indruk was. In december 1889 schreef hij:\r\n\r\n\"Voor mij is de volmaakte figuur nog altijd het mansportret van Pierre de Puvis de Chavannes, een oude man lezend in een gele roman met naast zich een roos en waterverfpenselen in een glas water \u2013 en het portret van een dame dat hij op dezelfde expositie had hangen\".",
        "years": "1876, 1887, 1889"
    },
    {
        "text": "Hij verbleef tot begin mei in het hospitaal. Omdat hij ook lange momenten van helderheid had, kreeg hij toestemming om buiten te schilderen en maakte daar gretig gebruik van. Gedurende zijn verblijf in het ziekenhuis maakte hij veel landschappen, maar schilderde bijvoorbeeld ook Ziekenzaal in het hospitaal en Binnenplaats van het hospitaal. Ook mocht hij weleens het stadje in, bijvoorbeeld toen zijn vriend Paul Signac hem kwam opzoeken.\r\n\r\nZijn ziekte had Vincent angst ingeboezemd en hem onzeker gemaakt. Hij raakte er van overtuigd dat het voor hemzelf en voor anderen beter zou zijn als hij nog een tijdje afgesloten van de maatschappij zou leven. Hij liet zich daarom op 8 mei 1889 vrijwillig opnemen in de psychiatrische inrichting Saint-Paul-de-Mausole in Saint-R\u00e9my-de-Provence.",
        "years": "1889"
    },
    {
        "text": "Vincent was geheel afhankelijk van zijn broer Theo voor de financi\u00ebn, want het lukte nog niet zijn kunstwerken te verkopen. De relatie tussen Vincent en Theo was door het uitblijven van verkopen gespannen en de verwijten van Vincent aan het adres van Theo waren fors. Toch bleef Theo, die als kunsthandelaar in Parijs werkte, Vincent maandelijks 150 francs sturen in ruil voor enkele werken. Ze maakten de afspraak dat vanaf dat moment alle schilderijen die Vincent maakte ook eigendom van Theo waren.\r\n\r\nNa enige tijd in het atelier bij zijn ouders gewerkt te hebben, zocht Vincent een ruimer atelier en vond dat bij Johannes Schafrat. Toen zijn vader in maart 1885 overleed aan een hartaanval, verhuisde Vincent niet lang daarna uit huis om ook in het atelier te wonen.",
        "years": "1885"
    },
    {
        "text": "Vincent bezocht een aantal keer tentoonstellingen in de Akademie van Beeldende Kunsten.\r\nVincent bezocht een paar keer de Akademie van de Beeldende Kunsten. Daar werd niet alleen onderwijs gegeven, maar vonden ook tentoonstellingen plaats. In augustus 1881 bezocht hij hier de jaarlijks terugkerende tentoonstelling van de Hollandsche Teeken-Maatschappij met werken van onder andere Jozef Isra\u00ebls, Anton Mauve (1838-1888), Jan Hendrik Weissenbruch (1824-1903) en Jacob Maris (1837-1899). Ook het jaar erna bezocht hij deze tentoonstelling. Begin juli 1882 zag hij in de Koninklijke Academie van de Beeldende Kunsten een expositie met werken van Franse kunstenaars uit particuliere verzamelingen (waaronder die van Hendrik Willem Mesdag (1831-1915)).",
        "years": "1881, 1838, 1888, 1824, 1903, 1837, 1899, 1882, 1831, 1915"
    },
    {
        "text": "Op 18 april 1889 trouwde Vincents broer Theo, die in Parijs als kunsthandelaar werkte, met Johanna (Jo) Bonger (1862-1925). Het huwelijk vond plaats in Amsterdam, maar Jo kwam bij Theo in Parijs wonen. Omdat het appartement aan de rue Lepic waar Theo tot dan toe woonde niet geschikt was om samen met Jo in te wonen, was hij sinds hun verloving op zoek naar een ander appartement. Jo en Theo correspondeerden intensief over die zoektocht.",
        "years": "1889, 1862, 1925"
    },
    {
        "text": "Op 16 april 1876 kwam Vincent in Ramsgate aan om daar tegen kost en inwoning -maar zonder salaris- voor William Port Stokes (ca.1832-1890) te werken als assistent onderwijzer op diens jongensschool. Hij had het aanbod slechts twee weken daarvoor ontvangen. De school telde 24 jongens in de leeftijd van 10-14 jaar en zij waren onderworpen aan een strak ritme: iedere ochtend stonden zij om zes uur op en moesten zij om acht uur naar bed. Vincent gaf de leerlingen Frans en Duits en moest hen sommen geven, overhoren en dicteren. Vanuit Vincents liefde voor literatuur probeerde hij de leerlingen aan het lezen te krijgen.",
        "years": "1876, 1832, 1890"
    },
    {
        "text": "Vincent maakte in november 1876 onderaan een brief aan zijn broer Theo een tekening van het kerkje van Turnham Green. Hij noemde dit 'het kerkje van Mr. Jones', omdat Thomas Slade-Jones (1829-1883), op wiens school Vincent werkte, de voorganger van de kerk was. Het kerkje was opgericht in september 1875 en helemaal opgetrokken uit golfplaten, iets wat destijds vaker voorkwam. Vincent bezocht de kerkdiensten en lezingenavonden regelmatig en gaf er zondagsschool.",
        "years": "1876, 1829, 1883, 1875"
    },
    {
        "text": "Kunstenaar Bernardus Johannes Blommers (1845\u20131914) bezocht Vincent in april 1882 op zijn atelier aan de Schenkweg om met hem te spreken over een mogelijke avond in kunstenaarsvereniging Pulchri Studio, waarop Vincent over zijn collectie tijdschriftillustraties uit The Graphic kon vertellen.",
        "years": "1845, 1914, 1882"
    },
    {
        "text": "De aardappeleters voldeed volledig aan Vincents behoefte om een echt boerenschilderij te maken. Hij schreef:\r\n\r\n\"Ik heb n.l. wel terdeeg er op willen werken men de gedachte krijge dat die luidjes die bij hun lampje hun aardappels eten, met die handen die zij in den schotel steken zelf de aarde hebben omgespit en het spreekt dus van handenarbeid en van \u2013 dat zij hun eten zoo eerlijk verdiend hebben.\"\r\n\r\nDat Vincent ook op zoek was naar een grotere betekenis van De aardappeleters blijkt uit wat hij schreef:\r\n\r\n\"Het schilderen van het boerenleven is iets ernstigs en ik voor mij zoude zelfverwijt hebben als ik niet trachtte schilderijen te maken z\u00f3\u00f3 dat zij serieuse dingen te denken geven kunnen aan wie serieus over kunst en over leven denkt.\"\r\n\r\nVincent vond enkele jaren later, in 1887, De Aardappeleters nog steeds een van zijn beste schilderijen:\r\n\r\n\"Wat ik van mijn eigen werk denk is dat het schilderij van de boeren die aardappels eten, wat ik in Nuenen maakte, apr\u00e8s tout het beste is dat ik maakte.\"",
        "years": "1887"
    },
    {
        "text": "Vincent tekende regelmatig in het Liesbos nabij Breda. Zo maakte hij er vermoedelijk de tekening Bosrand. Toen de bevriende kunstenaar Anthon van Rappard Vincent kwam opzoeken in juni 1881 maakte hij ook een aantal tekeningen in het Liesbos, maar deze zijn niet bekend.",
        "years": "1881"
    },
    {
        "text": "Vincent had moeite om vrouwen en mannen te vinden die voor hem model wilden staan en onderwijs aan de academie bood daarom uitkomst.\r\n\r\nOp 18 januari 1886 schreef Vincent zich in voor een tekencursus Antieke sculpturen in de klas van kunstenaar Frans Vinck. Vinck had gestudeerd bij Henri Leys, wie Vincent zo bewonderde. Vincent volgde ook twee weken schilderles bij Charles Verlat, maar daarna werd hem aangeraden om zich eerst nog op tekenen te blijven richten.\r\n\r\nVincents manier van tekenen was een sensatie, men had zoiets nog niet gezien. Zijn eerste tijd aan de academie beviel hem goed en hij zag resultaat in zijn werk, maar na amper drie weken had Vincent het alweer gezien. Volgens hem waren de \"lui op de academie\" hatelijk en hij zocht daarom zelf naar manieren om twisten te vermijden.",
        "years": "1886"
    },
    {
        "text": "Na Vincents vertrek uit Parijs op 19 februari 1888 zou hij zijn jongeren vriend en kunstenaar \u00c9mile Bernard niet meer zien, maar ze schreven elkaar veel levendige brieven. Ze wisselden artistieke visies en standpunten uit en ze stuurden elkaar vaak studies om op de hoogte te blijven van elkaars werk. In een brief van november 1889 liet Vincent zich nogal kritisch uit over het meest recente werk van Bernard en gebruikte hij woorden als \"nachtmerrie\" en \"afschuwelijk\" om het te beschrijven. Alhoewel de brief weliswaar niet het einde van de vriendschap betekende, heeft Bernard Vincent daarna niet meer geschreven.",
        "years": "1888, 1889"
    },
    {
        "text": "Paul Durand-Ruel (1831-1922) was in de tweede helft van negentiende eeuw een van de belangrijkste kunsthandelaren van hedendaagse kunst in Parijs. Vincent waardeerde Durand-Ruel omdat hij kunstenaars ondersteunde door werk van hen aan te kopen ook al was er nog geen grote markt voor hun kunst. Theo had, toen Vincent in 1884 en 1885 in Nuenen woonde, geprobeerd Durand-Ruel enthousiast te maken voor Vincents werk en had hem een aantal tekeningen van zijn broer laten zien, maar Durand-Ruel zag er niets in.",
        "years": "1831, 1922, 1884, 1885"
    },
    {
        "text": "De eerste weken beviel Antwerpen goed en Vincent schreef vaak aan Theo hoe blij hij was met zijn keuze voor de stad. Vincent vond het heerlijk om de stad te ontdekken: wandelen langs de kaaien bij het water, verschillende kerken bezichtigen en naar de musea. Vincent bezocht diverse kunsthandelaren in de hoop zijn werk aan de man te kunnen brengen. Maar Antwerpen bracht niet de gewenste verkopen van zijn werken en Vincent moest Theo continue om geld smeken om te kunnen overleven.\r\n\r\nIn januari 1886 schreef Vincent zich in voor een tekencursus naar antieke sculptuur aan de kunstacademie. Daar volgde hij ook korte tijd een schildercursus bij Charles Verlat. Bovendien schreef hij zich in bij twee tekenclubs om daar 's avonds naar model te tekenen.\r\n\r\nOndertussen kreeg Vincent allerlei problemen met zijn gebit, vermoedelijk veroorzaakt door zijn ongezonde levensstijl; Vincent at slecht, leefde vaak alleen water en brood en rookte veel pijp. Als oplossing liet hij veel \"kwade tanden afknippen\".",
        "years": "1886"
    },
    {
        "text": "Vincent was bevriend met John Peter Russell en bezocht hem op zijn atelier. Russell was een vermogende kunstenaar die zich door een erfenis helemaal op zijn schilderkunst kon richten. Hij was ook in staat om schilderijen van andere kunstenaars aan te kopen. Zo kocht hij bijvoorbeeld werk aan van Vincents vrienden Armand Guillaumin en \u00c9mile Bernard. Vincent wilde, toen hij inmiddels in Arles woonde, graag dat Russell ook een werk van Paul Gauguin zou aankopen en haalde alles uit de kast om Russell zo ver te krijgen: hij schreef hem brieven, zocht aanleidingen om met hem in contact te blijven en stuurde hem zelfs twaalf tekeningen, in de hoop dat Russell dan wel zou mo\u00e9ten reageren op zijn verzoek. Hoewel Russell positief was over het werk van Gauguin kocht hij uiteindelijk geen schilderij van hem aan.\r\n\r\nVincent bleef tot begin 1890 met Russell corresponderen.",
        "years": "1890"
    },
    {
        "text": "Vincents broer Theo werkte als bedrijfsleider bij de firma Boussod, Valadon & Cie in het filiaal aan de Boulevard Montmartre.\r\nOp een gegeven moment was Theo niet meer tevreden over zijn werk bij de kunsthandel en Vincent maakte zich zorgen over hem. In 1890 werd het Theo te veel. Hij schreef aan Vincent:\r\n\r\n\"...die schrapers van Boussod & Valadon behandelen me alsof ik pas bij hen begonnen ben en houden me kort.\"\r\n\r\nTheo was dan ook van plan om een eigen kunsthandel te beginnen en weg te gaan Boudssod, Valadon & Cie. Zover zou het niet komen: Theo overleed op 25 januari 1891, slechts een half jaar na de dood van zijn broer.",
        "years": "1890, 1891"
    },
    {
        "text": "Vincents werk Tuin in Montmartre met geliefden hing in de repetitieruimte van Th\u00e9\u00e2tre Libre. Op 30 maart 1887 opende het Th\u00e9\u00e2tre Libre op rue Blanche nummer 96 in Parijs. Het was opgericht door Andr\u00e9 Antoine en het was een plek waar vernieuwend theater werd vertoond. De affiches voor de voorstellingen werden door bekende kunstenaars ontworpen zoals \u00c9douard Vuillard, Paul Signac en Henri de Toulouse-Lautrec. In de repetitieruimte van het theater gaf Antoine vaak ruimte aan kunstenaars om te exposeren. Zo stelden Georges Seurat en Paul Signac er hun werk tentoon. Vincents schilderij Tuin in Montmartre met geliefden hing er van de winter 1887 tot in het voorjaar van 1888.",
        "years": "1887, 1887, 1888"
    },
    {
        "text": "Vincent verhuisde in juli 1882 vanuit het naastgelegen pand naar de atelierwoning op Schenkweg 136.\r\n\r\nVincent was als beginnend kunstenaar financieel afhankelijk van zijn broer Theo en daarom moest hij zijn goedkeuring hebben om het naastgelegen pand te huren. De huur was namelijk 5,5 gulden hoger dan op nummer 138. Omdat Vincent het als een kans beschouwde dat de naastgelegen woning vrij kwam zat hij achter het antwoord van zijn broer aan:\r\n\r\n\"Het huis waarover ik U schreef staat nu te huur en ik ben bang het weg zal zijn als ik er niet spoedig bij ben. Reden te meer waarom ik uitzie naar Uw brief.\"\r\n\r\nTheo verhoogde zijn maandelijkse bijdrage aan Vincent naar honderdvijftig francs (ongeveer vijfenzeventig gulden). In juli had Vincent, die net ontslagen was uit het ziekenhuis om zich aan een geslachtsziekte te laten behandelen, met behulp van zijn nieuwe huisbaas al zijn spullen weten te verhuizen en kon hij tevreden rondkijken in zijn nieuwe vertrek.",
        "years": "1882"
    },
    {
        "text": "In 1887 won Mauve een gouden medaille op de Parijse salon met zijn doek De terugkeer van de kudde. In 1885 verhuisde Mauve naar Laren. Toen Mauve overleed in 1888 droeg Vincent in Arles een schilderij met een bloeiende perzikbomen aan hem op, Souvenir de Mauve.",
        "years": "1887, 1885, 1888"
    },
    {
        "text": "Anton Mauve trouwde met de achttien jaar jongere Ari\u00ebtte Sophia Jeannette (Jet) Carbentus (1856-1894), een nicht van Vincent van Gogh. Vincent ging eind 1881 op 28-jarige leeftijd voor ongeveer drie weken bij zijn aangetrouwde neef in diens Haagse atelier werken. Via hem kwam Vincent in contact met het werk van onder anderen Jaap en Matthijs Maris, J.H. Weissenbruch, H.W. Mesdag, G.H. Breitner en Jozef Isra\u00ebls. Mauve gaf Vincent schilderles. Zijn invloed op Vincent was groter dan doorgaans wordt aangenomen. Thema's als spitters, aardappeleters en houtverkopers nam hij van Mauve over. Door zijn relatie met Sien Hoornik kwam Vincent in conflict met Mauve. Toen Anton Mauve in 1888 plotseling te Arnhem overleed, droeg Vincent in Arles zijn Souvenir de Mauve, roze bloeiende perzikbomen, aan hem op.",
        "years": "1856, 1894, 1881, 1888"
    },
    {
        "text": "Kunstenaar Th\u00e9ophile de Bock (1851-1904) had van 1877 \u2013 1881 een atelier in 'Huize Rozenburg', dat hij huurde samen met Tony Offermans (1854-1911) en Jozef Neuhuys (1841-1889). Tijdens zijn bezoek aan Anton Mauve (1838-1888) in augustus 1881 maakte Vincent al kennis met De Bock die direct een goede indruk op hem maakte:\r\n\r\n\"Ik geloof dat hij een echt schilderstemperament heeft en nog niet zijn laatste woord heeft gezegd.\"",
        "years": "1851, 1904, 1877, 1881, 1854, 1911, 1841, 1889, 1838, 1888, 1881"
    },
    {
        "text": "Toen Vincent op 20 mei 1890 aankwam in Auvers-sur-Oise huurde hij een kamer op de tweede etage van Auberge Ravoux aan de Place de la Mairie. Dokter Gachet had hem de andere herberg in het dorp aangeraden, maar Vincent vond dat hotel te duur. Hij verkoos dus het logement van Arthur Gustave Ravoux en diens vrouw Adeline Louise Touillet, waar hij slechts drie\u00ebnhalve franc per nacht betaalde. Dat was alsnog meer dan Vincent gehoopt had.\r\n\r\nVincent leidde een regelmatig leven bij de Ravouxs: hij stond om vijf uur 's ochtends op, ging iedere ochtend de deur uit om te schilderen, kwam stipt om twaalf uur weer terug om te lunchen, werkte 's middags in de \"schilderskamer\" (een ruimte beneden in de lobby) aan schilderijen die hij al had opgezet, at 's avonds met de andere kostgangers van het hotel en ging rond een uur of negen 's avonds weer naar bed. Ook dronk Vincent geen alcohol meer en daardoor voelde hij zich goed. In het hotel verbleven ook twee andere kunstenaars, de Nederlandse schilder Anton Hirschig en de Spanjaard Martinez de Valdivielse, met wie Vincent geregeld gesprekken over kunst voerde.",
        "years": "1890"
    },
    {
        "text": "Toen Vincent van Gogh in 1885 samen met zijn vriend Anton Kerssemakers naar Amsterdam kwam om het nieuw geopende Rijksmuseum te bezoeken, ging hij ook naar Museum Fodor. Het museum herbergde de collectie van de steenkolenhandelaar Carel Joseph Fodor (1801-1860). Vincent schreef zijn broer Theo over zijn bezoek:\r\n\r\n\"De herder van Decamps is toch een meesterstuk\u2013 herinnert ge U de Meissonnier \u2013 een schets \u2013 van een sterfbed.\u2013de Diaz.\u2013Nu, Bosboom, Waldorp,Nuyen, Rochussen, de oorspronkelijke lui van die periode van 40 jaar terug, ik zie ze altijd graag.\"\r\n\r\nOver het schilderij Een nimf met Cupido van Narcisse Virgile Diaz de la Pe\u00f1a dat hij zag, schreef hij in een andere brief nog eens:\r\n\r\n\"De Diaz van Fodor is overigens schetsachtig maar misschien ook juist daarom was 't voor mij die in jaren er geen zag een waar genoegen er een terug te zien en hield het zich heel best.\"",
        "years": "1885, 1801, 1860"
    },
    {
        "text": "Begin juni 1886 bezocht Vincent samen met Theo H\u00f4tel Drouot voor de veiling van de priv\u00e9collectie van Paul Saulnier. Daar zag hij het werk Vaas met pioenen op een sokkel van \u00c9douard Manet. Toen Vincent in 1888 in Arles bezig was met zijn vierde schilderij in de serie van stillevens van zonnebloemen, refereerde hij aan de technische eenvoud van het schilderij van Manet. Op dezelfde veiling zag Vincent Christus slapend tijdens de storm van Eug\u00e8ne Delacroix, de kunstenaar voor wie Vincent mateloze waardering had vanwege diens kleurgebruik. Hij schreef meerdere malen over dit schilderij dat hij een \"krachtige schets\" noemde, zoals op 26 juni 1888 aan zijn vriend \u00c9mile Bernard:\r\n\r\n\"Ah \u2013 het mooie schilderij van EUG. DELACROIX, La barque du Christ sur la mer de G\u00e9n\u00e9sareth, hij \u2013 met zijn zacht citroengele aureool \u2013 slapend, oplichtend \u2013 in de dramatisch violette, donkerblauwe, bloedrode vlek van de groep verbijsterde discipelen. Op de schrikwekkende smaragdgroene zee, die stijgt, steeds hoger stijgt tot helemaal bovenaan, tot de lijst. Ah \u2013 wat een geniale schets.\"",
        "years": "1886, 1888, 1888"
    },
    {
        "text": "Vincent bewonderde de toegangspartij van de kathedraal St-Trophime die zich aan de Place de la R\u00e9publique bevond. Hij schreef zijn broer Theo in maart 1888:\r\n\r\n\"Er is hier een gotisch portaal dat ik prachtig begin te vinden, het portaal van St. Trophime, maar het is zo wreed, zo monsterlijk als een Chinese nachtmerrie, dat zelfs dit fraaie monument van een zo grootse stijl mij van een andere wereld lijkt waar ik gelukkig evenmin toe behoor als tot de roemrijke wereld van de Romein Nero.\"",
        "years": "1888"
    },
    {
        "text": "Naast de oude kerktoren van Nuenen bevond zich een begraafplaats die Vincent graag tekende en schilderde. Een aantal studies mislukten, maar over het schilderij Oude kerktoren van Nuenen was hij w\u00e9l tevreden; dit werk stuurde hij in juni 1885 op naar zijn broer Theo die toen in Parijs woonde.",
        "years": "1885"
    },
    {
        "text": "Omdat Vincents eigen kamer aan de Boulevard du Midi in Brussel te klein was en geen goede lichtinval had, werkte Vincent in het voorjaar van 1881 enkele maanden in het atelier van Van Rappard. Vincent en Van Rappard verlieten Brussel beiden rond dezelfde tijd: Vincent eind april 1881 en Van Rappard half mei.",
        "years": "1881, 1881"
    },
    {
        "text": "Piet Kaufmann (1864\u20101940) was de tuinman van familie Van Gogh die in 1881 regelmatig model stond voor Vincent, naar eigen zeggen zo'n dertig tot vijftigmaal. Vincent was in september op aanraden van onder andere kunstenaar Anton Mauve actief naar levend model gaan tekenen, maar het was niet eenvoudig om mensen te vinden die goed wilden poseren.",
        "years": "1864, 1940, 1881"
    },
    {
        "text": "Toen Theo van Gogh in november 1878 van Parijs naar Nederland reisde, maakte hij een tussenstop in Brussel om daar zijn broer Vincent op te zoeken. Samen bezochten zij het Mus\u00e9e des Beaux Arts waar Vincent onder de indruk was van \"zooveel merkwaardige schilderijen\" die hij zag. In een brief aan zijn broer noemde hij het werk van de kunstenaars Charles De Groux (1825\u20131870), Henri Leys (1815\u20131869) en Joseph Th\u00e9odore Coosemans (1828\u20131904) in het bijzonder.\r\n\r\nTwee\u00ebnhalf jaar later, in het voorjaar van 1881, bezocht Vincent het museum opnieuw. De collectie was toen in middels verhuisd naar een ander nabijgelegen pand. Ditmaal bekeek Vincent de jaarlijkse tentoonstelling van de Soci\u00e9t\u00e9 Royale Belge des Aquarellistes. Vincent vond het een interessante tentoonstelling waar hij vooral onder de indruk was van het werk van de Nederlanders. De aquarel Bom met ruiter van Willem Hendrik Mesdag (1831 \u2013 1915) trok zijn speciale aandacht:\r\n\r\n\"t Was een groote importante teekening, breed gedaan en zoo krachtig dat zoo als ik zei eigentlijk niets 't er bij uithield.\"",
        "years": "1878, 1825, 1870, 1815, 1869, 1828, 1904, 1881, 1831, 1915"
    },
    {
        "text": "Vincent was met Blommers bevriend en bezocht hem weleens in zijn atelier. Kunstenaar Bernardus Johannes Blommers (1845\u20131914) bezocht Vincent in april 1882 op zijn atelier aan de Schenkweg om met hem te spreken over een mogelijke avond in kunstenaarsvereniging Pulchri Studio, waarop Vincent over zijn collectie tijdschriftillustraties uit The Graphic kon vertellen. Uiteindelijk ging die lezing niet door. Vincent bezocht op zijn beurt ook Blommers op zijn atelier aan het Spui 58. Vermoedelijk is hij ook weleens bij Blommers op het atelier geweest toen die op de Van Stolkweg 17 woonde, want daar heel vlakbij (Van Stolkweg 20) woonde Vincents vriend Th\u00e9ophile de Bock (1851-1904) bij wie hij zijn schildersspullen mocht opslaan als hij in Scheveningen schilderde. Vincent schreef echter geen een keer over zo'n bezoek en dus is het onzeker of het weleens heeft plaatsgevonden.",
        "years": "1845, 1914, 1882, 1851, 1904"
    },
    {
        "text": "Het tekenonderwijs kreeg hij van Constant Cornelis Huijsmans (1810-1886), zelf schilder en een docent met uitgesproken pedagogische idee\u00ebn en een vernieuwende lesmethode waarin de individuele leerling centraal stond. Ook had hij belangrijke publicaties op zijn naam staan: Het landschap (1840) was een veelgevraagd handboek voor landschapschilders en Grondbeginselen der Teekenkunst (1852) was zijn hoofdwerk. In de vier uur tekenen die Vincent wekelijks kreeg, speelden het tekenen naar objecten (gipsen mod",
        "years": "1810, 1886, 1840, 1852"
    },
    {
        "text": "Vincent was bevriend met John Peter Russell en bezocht hem op zijn atelier.\r\nBij het open atelier van de kunstenaar Fernand Cormon, waar Vincent in het voorjaar van 1886 lessen volgde, leerde hij de Australische kunstenaar John Peter Russell (1858-1930) kennen. Ze raakten bevriend en Russell maakte in zijn atelier aan de impasse H\u00e9l\u00e8ne nr. 15 een portret van Vincent. De bevriende kunstenaar Archibald Standish Hartrick noemde dit het meest gelijkende portret van hem dat hij kende: beter dan zelfportretten van Vincent of portretten die andere kunstenaars van hem hadden gemaakt. Vincent had het portret in zijn bezit en was er erg aan gehecht. Hij ruilde het werk wellicht tegen zijn schilderij Drie paar schoenen, dat in het bezit van Russell kwam. Naast het portret had Vincent ook Russells werk Zittende naakte vrouw in zijn collectie. Russel had op zijn beurt de litho At Eternity's gate van Vincent in zijn bezit, en nog een niet-ge\u00efdentificeerd schilderij.",
        "years": "1886, 1858, 1930"
    },
    {
        "text": "Sinds Vincents aankomst in Parijs in februari 1886 had hij voornamelijk in en rond Montmartre geschilderd, de wijk waar hij woonde. Vanaf het voorjaar van 1887 kwam daar verandering in en ging hij regelmatig de stad uit en schilderde en tekende dan graag in Asni\u00e8res, een dorpje zes kilometer ten noorden van Parijs aan de oevers van de Seine dat populair was bij dagjesmensen uit de stad. Hoewel er een treinverbinding was, wandelde Vincent altijd heen en weer. Paul Signac, wiens familie in Asni\u00e8res woonde, herinnerde zich:\r\n\r\n\"\u2026we schilderden langs de waterkant; we aten in de uitspanning en keerden te voet naar Parijs terug, langs de avenues van Saint-Ouen en van Clichy. Van Gogh, gekleed in een blauwe kiel van een loodgieter, had kleine verfstippen op de mouwen geschilderd. Dicht tegen me aanlopend riep en gesticuleerde hij, zwaaiend met zijn grote, nog natte doek van het formaat 30 [72 x 93 cm]: en hij polychromeerde daarmee zichzelf en de voorbijgangers.\"",
        "years": "1886, 1887"
    },
    {
        "text": "Omdat Vincent door het karakter van de Londense zaak niet zoveel kunstwerken zag, verzocht hij zijn broer Theo om hem goed op de hoogte te houden van schilderijen die hij zag en van nieuwe uitgaven van etsen en litho's. Het voordeel van het werk in Londen was dat Vincents werkdagen aanzienlijk korter waren dan bij Goupil in Den Haag. Maar, zo merkte hij op, er werd zeker niet minder hard gewerkt. Hij begon om negen uur 's ochtends en werkte dan tot zes uur, zodat hij daarna nog voldoende tijd had om te wandelen, te lezen of brieven te schrijven. Op zaterdag was hij zelfs al om vier uur 's middags klaar. Hij wandelde dagelijks vanaf zijn kosthuis naar werk, een wandeling van ongeveer drie kwartier die hem altijd over de Westminster bridge voerde.\r\n\r\nToen hij in 1875 in Parijs een schilderij van Giuseppe de Nittis (1846-1884) zag waarop de brug en de kerk waren afgebeeld besefte Vincent hoeveel hij van Londen hield. Aan de bovenrand van het briefpapier van zijn werkgever Goupil & Cie maakte Vincent een schetsje van het werk van De Nittis.",
        "years": "1875, 1846, 1884"
    },
    {
        "text": "In november 1884 schilderde Vincent van Gogh een grote studie van de Genneper watermolen. De leerlooier Anton Kerssemakers (1846-1924) was erbij aanwezig toen Vincent het werk schilderde en maakte ook een gouache van dezelfde watermolen. Vincent zelf maakte later ook nog een aquarel van het werk. Deze gaf hij vermoedelijk in ruil voor wat tabak aan Jansje van den Broek, die een tabakszaak had in Eindhoven vlakbij de winkel van Baijens waar Vincent zijn schilderswaren kocht.",
        "years": "1884, 1846, 1924"
    },
    {
        "text": "Op 1 augustus 1881 werd Panorama Mesdag geopend: een schilderij van Scheveningen, het omringende duinlandschap en de Noordzee. Met haar enorme afmetingen van 14 meter hoog en 120 meter breed is het, ook vandaag de dag, het grootste schilderij van Nederland. De Haagse kunstenaar en kunstverzamelaar Hendrik Willem Mesdag (1831-1915) kreeg in 1880 de opdracht van de speciaal opgerichte Belgische Maatschappij S.A. du Panorama Maritime de la Haye om het doek te schilderen. In de vier maanden die Mesdag nodig had om het kunstwerk te maken, kreeg hij hulp van onder andere de kunstenaars Th\u00e9ophile de Bock (1851-1904), George Hendrik Breitner (1857-1923) en Bernardus Johannes Blommers (1845-1914).\r\n\r\nVincent bezocht in augustus 1881 samen met De Bock Panorama Mesdag en was erg enthousiast. Vincent zei hierover: \"de enige fout van het schilderij is, dat het geen fouten heeft.\"",
        "years": "1881, 1831, 1915, 1880, 1851, 1904, 1857, 1923, 1845, 1914, 1881"
    },
    {
        "text": "In september 1888 schilderde Vincent het terras van Caf\u00e9 du Forum op het Place du Forum. Dit doek (Caf\u00e9terras bij nacht) is inmiddels wereldberoemd. Hij schilderde het 's nacht ter plekke. Hij schreef hierover aan zijn zus Willemien van Gogh op 14 september 1888:\r\n\r\n\"Vroeger tekenden ze, en dan maakten ze overdag het schilderij naar de tekening. Maar mij bevalt het goed om het onmiddellijk te schilderen. Weliswaar kan ik het donker blauw voor groen houden, blauwlila voor rozelila, aangezien je het karakter van de toon niet goed kunt onderscheiden. Maar het is de enige manier om van die conventionele zwarte nacht af te komen met dat armzalige bleke en wittige licht, terwijl toch een eenvoudige kaars ons al de rijkste tinten geel en oranje geeft.\"\r\n\r\nVincents nachtelijke schilderpartij trok de aandacht van de lokale pers. Op 30 september 1888 stond in de Chronique artistique et musicale het volgende bericht: \"Het is ons ter ore gekomen dat Mr. Vincent, een impressionistische schilder, 's avonds bij het licht van gaslampen op een van onze pleinen werkt.\"",
        "years": "1888, 1888, 1888"
    },
    {
        "text": "In oktober 1885 bezocht Vincent met zijn vriend Anton Kerssemakers het Rijksmuseum. Aan Theo schreef hij over Frans Hals en Rembrandt van Rijn:\r\n\r\n\"De staalmeesters is volmaakt, is \u2013 de mooiste Rembrandt \u2013 doch die jodenbruid \u2013 niet zoo geteld \u2013 wat een intiem, wat een oneindig sympathiek schilderij, geschilderd \u2013 d'une main de feu.\u2013Ziet ge, Rembrandt in de Staalmeesters is trouw aan de natuur, al gaat hij ook daaren altijd in het hoogere \u2013 in 't allerhoogste \u2013 oneindige. Maar toch \u2013 Rembrandt kon nog iets anders \u2013 als hij niet trouw hoefde te zijn in 't letterlijke z\u00f3\u00f3 als bij portret \u2013 als hij mocht \u2013 dichten \u2013 poeet d.i. Schepper zijn.\u2013 Dat is hij in de Jodenbruid. Wat een nobel sentiment, grondeloos diep.\r\nDoch \u2013 over de schilderijen van Frans Hals kan men spreken, hij blijft altijd \u2013 op aarde. Rembrandt gaat zoo diep in 't mysterieuse dat hij dingen zegt waarvoor in geen taal woorden bestaan. Het is teregt dat men zegt van Rembrandt \u2013 magicien\u2013 dat is geen makkelijk beroep.",
        "years": "1885"
    },
    {
        "text": "Vincent schreef op 23 mei 1882 dat Sien en haar moeder verhuisd waren en dat hij graag eens een tekening van het binnenplaatsje zou willen maken. Uiteindelijk tekende Vincent de binnenplaats twee keer. Op 2 juli 1882 schreef Vincent Theo vanuit het huis van Siens moeder:\r\n\r\n\"bij een raam dat op een soort hofje uitziet. Dat heb ik tweemaal geteekend, eens in 't groot en eens kleiner.\"",
        "years": "1882, 1882"
    },
    {
        "text": "Vincent bezocht in 1886 en 1887 de Exposition internationale de peinture et sculpture. De groepstentoonstellingen boden de kans om veel recente werken van tal van hedendaagse kunstenaars te bekijken, zoals Claude Monet en Auguste Renoir. In 1887 ging hij samen met zijn broer Theo naar de tentoonstelling en zag daar de schilderijen De prehistorische mens en De moderne mens van Albert Besnard (1849-1934). Vincent vond de schilderijen heel mooi en schreef er twee jaar na dato nog over in een brief aan zijn broer Theo.",
        "years": "1886, 1887, 1887, 1849, 1934"
    },
    {
        "text": "Vincent bezocht waarschijnlijk de achtste impressionistententoonstelling die van 15 mei tot 15 juni 1886 werd gehouden in een galerie aan rue Laffitte nr. 1. Daar was onder andere werk te zien van Mary Cassat, Armand Guillaumin, Camille en Lucien Picasso, Paul Signac en Georges Seurat. Voordat Vincent in Parijs woonde, kende hij het impressionisme voornamelijk van horen zeggen. Eenmaal in Parijs kon hij de tentoonstellingen w\u00e9l bezoeken en het werk met eigen ogen aanschouwen. Daarom schreef hij in oktober 1886 aan zijn vriend uit Antwerpen Horace Mann Livens:\r\n\r\n\"In Antwerpen wist ik niet eens wat de impressionisten waren, nu heb ik ze gezien en hoewel ik daar niet bij hoor, heb ik toch veel bewondering voor bepaalde impressionistische schilderijen, Degas, naaktfiguur, Monet, landschap.\"\r\n\r\nNaast de impressionistententoonstelling op de rue Lafitte waren de belangrijkste tentoonstellingen met impressionistisch werk die Vincent tijdens zijn verblijf in Parijs bezocht de Ve exposition internationale de peinture bij Georges Petit (15 juni-15 juli 1886) en de II\u00e8me exposition de la Soci\u00e9t\u00e9 des Artistes Independants (20 augustus-21 september 1886).",
        "years": "1886, 1886, 1886, 1886"
    },
    {
        "text": "Vincent ging regelmatig naar het caf\u00e9 Le Tambourin, stelde daar zijn eigen werk tentoon en maakte er een tentoonstelling met Japanse prenten.\r\nLe Tambourin was een restaurant en cabaret op Boulevard de Clichy 62 in Montmartre dat erg populair was bij kunstenaars. Het werd gerund door de Italiaanse Agostina Segatori (1841-1910) met wie Vincent een affaire had. Hij gaf haar veel bloemstillevens om in de zaak op te hangen, in de hoop deze te verkopen. Dit gebeurde echter niet. Toen Le Tambourin failliet ging in de zomer van 1887 zijn de schilderijen van Vincent vermoedelijk allemaal geveild.",
        "years": "1841, 1910, 1887"
    },
    {
        "text": "Vincent was een verwoed verzamelaar van Japanse prenten (die hij aankocht bij de kunsthandel van Bing) en hij organiseerde in februari-maart 1887 een verkooptentoonstelling van zijn Japanse prenten in het caf\u00e9. Het kostte hem de nodige inspanning, maar de tentoonstelling was niet echt een succes. Ondanks het feit dat de expositie wel veel invloed had gehad op de kunstenaars \u00c9mile Bernard en Louis Anquetin noemde Vincent het in juli 1888 toch een mislukking.\r\n\r\nVincent schilderde twee portretten van Segatori waaronder het werk In het caf\u00e9: Agostina Segatori waarop de caf\u00e9-uitbaatster te zien is, met op de achtergrond Japanse prenten als verwijzing naar de tentoonstelling. Op de tekening Portret van Vincent van Gogh van Henri de Toulouse-Lautrec is Vincent geportretteerd in het caf\u00e9 Le Tambourin.",
        "years": "1887, 1888"
    },
    {
        "text": "Half mei 1888 schreef Vincent zijn broer Theo dat hij een goed restaurant had gevonden waar hij iedere dag kon eten voor \u00e9\u00e9n franc. Hij had het over restaurant V\u00e9nissac aan het Place Lamartine, net naast het logement Caf\u00e9 de la Gare waar hij op dat moment verbleef. Een welkome afwisseling, want Vincent had zich flink beklaagd over het slechte eten in Arles:\r\n\r\n\"En dat is overal hetzelfde in die restaurantjes. Aardappelen koken is toch niet moeilijk. Onmogelijk. Rijst dan of macaroni, ook niet, of het is smerig vet, of ze maken het niet, met als verontschuldiging: morgen misschien, er is geen plaats op het fornuis, etc. Het is dom, maar toch is het waar dat het daarom zo lang duurt met mijn gezondheid.\"",
        "years": "1888"
    },
    {
        "text": "De Parijse kunsthandelaar Pierre Firmin Martin (1817-1891), ook wel p\u00e8re Martin genoemd, verkocht voornamelijk het werk van kunstenaars van de school van Barbizon en de impressionisten in Parijs. In de periode 1887-1888 stelde hij ook een aantal van Vincents schilderijen tentoon. Behalve bij Martin hing Vincents werk destijds ook in de winkels van Julien Tanguy en van Georges Thomas.",
        "years": "1817, 1891, 1887, 1888"
    },
    {
        "text": "Vincent maakte het schilderij De oude kerktoren van Nuenen van de toren zonder de spits. Ook maakte hij de aquarel Verkoping van afbraak. De begraafplaats die bij de toren lag, bleef wel in functie en daar zou Vincents vader 1885 begraven worden.",
        "years": "1885"
    },
    {
        "text": "In het voorjaar van 1882 lagen zowel George Hendrik Breitner (1857-1923) als Vincent in het Burger Gasthuis, beiden om zich aan een geslachtsziekte te laten behandelen. Voordat Vincent op 7 juni 1882 werd opgenomen, lag Breitner al in het ziekenhuis. Vincent bracht hem toen weleens een bezoek en nam dan tekenspullen voor hem mee.",
        "years": "1882, 1857, 1923, 1882"
    },
    {
        "text": "Toen Vincent nog in Den Haag woonde in 1883 schreef zijn broer Theo hem over de nieuwe woonplaats van hun ouders en noemde toen de oude kerktoren al. Vincent antwoordde daarop:\r\n\r\n\"Wat ge mij mededeelt omtrent hunne nieuwe omgeving interesseert mij ten hoogste. Zeer zeker zou ik wat graag zoo'n oud kerkje & kerkhof met zandgraven en oude houten kruisen trachten te maken.\"\r\n\r\nDe oude kerktoren werd in 1885 afgebroken. Op 2 juni van dat jaar schreef Vincent onthutst:\r\n\r\n\"De oude toren wordt volgende week afgebroken! de spits is er reeds af\"\r\n\r\nVincent maakte het schilderij De oude kerktoren van Nuenen van de toren zonder de spits. Ook maakte hij de aquarel Verkoping van afbraak. De begraafplaats die bij de toren lag, bleef wel in functie en daar zou Vincents vader 1885 begraven worden.",
        "years": "1883, 1885, 1885"
    },
    {
        "text": "Zittend op het terras van Auberge Ravoux schilderde Vincent op 14 juli 1890 het gemeentehuis van Auvers-sur-Oise dat vanwege de nationale feestdag Quatorze Juillet (14 juli), schuil ging achter slingers en lampionnen in de bomen. Vincent gaf het doek aan zijn hotelbaas Arthur Gustave Ravoux.",
        "years": "1890"
    },
    {
        "text": "Vincent had bewondering voor het werk van Georges Seurat (1859-1891). De twee kunstenaars ontmoetten elkaar voor het eerst op de tentoonstelling die Vincent in november en december 1887 in Restaurant du Chalet had georganiseerd. Vlak voordat Vincent op 19 februari 1888 naar Arles vertrok, bezocht hij op de valreep samen met zijn broer Theo Seurat voor het eerst in zijn atelier aan de Boulevard de Clichy. Waarschijnlijk zag hij daar toen de grote doeken Een zondag op La Grande Jatte en Modellen. Vanaf dat moment zou Vincent in zijn brieven aan Theo regelmatig naar Seurat vragen en hij memoreerde eens dat hij destijds ontzettend getroffen was door de doeken van Seurat. Hij dacht regelmatig na over de schildertechniek die Seurat had ge\u00efntroduceerd, het pointillisme. Vincent schreef hierover:\r\n\r\n\"...ik denk vaak na over zijn systeem en toch zal ik het helemaal niet volgen, maar hij is een oorspronkelijk colorist en hetzelfde geldt voor Signac, maar op een ander niveau; de pointillisten hebben iets nieuws ontdekt en ik mag ze toch wel graag.\"",
        "years": "1859, 1891, 1887, 1888"
    },
    {
        "text": "Vincent had een relatie met Sien die met haar moeder op de Noordstraat woonde. Vincent tekende vanuit het huis.\r\nClasina Maria 'Sien' Hoornik (1850-1904) was de vriendin van Vincent in 1882 en 1883. Sien woonde met haar moeder Maria Wilhelmina Hoornik-Pellers (1829-1910) in maart en/of april 1882 op Noordstraat 16. Dat Vincent daar weleens over de vloer kwam, blijkt uit de tekening die hij daar vanachter het raam op de eerste verdieping moet hebben gemaakt: Opgebroken Noordstraat met spitters. Deze tekening toont het graafwerk dat in 1882 tegenover het huis verricht werd om riolering aan te leggen bij een in aanbouw zijnde bakkerij.\r\n\r\nIn mei 1882 zouden Sien en haar moeder verhuizen naar een nieuw adres, Slijkeinde 31. Sien, die al een dochtertje had en op dat moment zwanger was van haar tweede kind zou na haar bevalling bij Vincent aan de Schenkweg gaan wonen. Haar moeder kon daarom een kleiner huis betrekken.",
        "years": "1850, 1904, 1882, 1883, 1829, 1910, 1882, 1882, 1882"
    },
    {
        "text": "Vincent en Milliet raakten bevriend en maakten onder andere samen een uitstapje naar de Montmajour vlakbij Arles in juli 1888. Toen Milliet half augustus 1888 op reis ging naar het noorden van Frankrijk bezorgde hij 36 werken van Vincent bij Theo in Parijs. Als dank daarvoor gaf Vincent hem een studie, maar het is niet bekend welke.\r\n\r\nVincent schilderde ook een portret van de jonge luitenant, maar hij was totaal niet tevreden over hoe hij poseerde: hij tikte met zijn benen en kon niet stilzitten. Toch wilde Vincent hem maar al te graag te schilderen:\r\n\r\n\"...omdat het een knappe kerel is, heel ongedwongen met veel nonchalance in zijn houding, en ik zou hem heel goed kunnen gebruiken voor een schilderij van geliefden.\"",
        "years": "1888, 1888"
    },
    {
        "text": "Op 13 februari 1882 schreef Vincent aan zijn broer Theo:\r\n\r\n\"Tegenwoordig ga ik nog al eens teekenen met Breitner, een jong schilder die in kennis is met Rochussen zooals ik met Mauve. Hij teekent heel handig en heel anders weer dan ik, en wij maken dikwijls zamen typen in de volksgaarkeuken of de wachtkamer &c. Hij komt nog al eens bij mij op 't atelier om houtgravures te zien & ik bij hem ook. Hij heeft het atelier dat Apol vroeger had bij Siebenhaar.\"",
        "years": "1882"
    },
    {
        "text": "Christiaan Siebenhaar (1824-1885) was een schermleraar die in het pand waar hij zelf schermlessen gaf een aantal ruimtes verhuurde als ateliers. Ook kunstenaars als Bernardus Johannes Blommers (1845\u20131914), Theo Mesker (1853-1894) en Willem Maris (1844-1910) hadden hier hun atelier.",
        "years": "1824, 1885, 1845, 1914, 1853, 1894, 1844, 1910"
    },
    {
        "text": "Half november 1884 schreef Vincent zijn broer Theo dat hij een bezoek had gebracht aan Anton Kerssemakers (1872-1890). Hij ging hem schilderles geven. Toch bleek Kerssemakers de nodige moeite hebben met contrastrijke partijen.\r\n\r\nVincent besloot Kerssemakers drie dagen achtereen les te geven en zich daarbij te concentreren op het clair-obscur.\r\n\r\nBehalve aan Kerssemakers gaf Vincent ook schilderles aan Antoon Hermans, Willem van de Wakker en Dimmen Gestel. Het beviel Vincent goed, omdat hij daardoor wat aanspraak had. In ruil voor de lessen betaalden Vincents leerlingen hem in schildersmaterialen, zoals doeken en tubes verf. Tussen Vincent en Kerssemakers ontstond een vriendschap. Ze maakten samen tochten in de omgeving, werkten buiten, bezochten elkaar thuis en ze maakten in 1885 bijvoorbeeld gezamenlijk een driedaagse trip naar Amsterdam en vermoedelijk gingen ze samen ook eens naar Antwerpen.",
        "years": "1884, 1872, 1890, 1885"
    },
    {
        "text": "Tussendoor had hij een wandeling over Bickerseiland gemaakt, iets dat hij graag deed. Ook daarna bezocht hij nog vele malen de Eilandskerk. Zo schreef hij zijn broer Theo uitvoerig over een kerkdienst die hij op zondag 5 augustus 1877 bezocht. Het was erg druk in de kerk en het pleintje ervoor stond helemaal vol met rijtuigen. De preek werd gehouden door de bekende dominee en dichter Jan Jacob Lodewijk ten Kate (1819-1889) en ondanks dat het een lange dienst was, vloog de tijd voorbij. De stem, klank en uitdrukkingen van de dominee deden Vincent aan zijn vader denken.",
        "years": "1877, 1819, 1889"
    },
    {
        "text": "Oom Cent was kunsthandelaar en -verzamelaar. Sinds 1840 had hij een eigen winkel met teken- en schildersbenodigdheden in Spuistraat 55 in Den Haag. In de loop van de tijd handelde hij steeds meer in eigentijdse Hollandse en Franse schilderkunst. Sinds 1846 deed hij al zaken met Adolphe Goupil, de oprichter van Goupil & Cie. In 1858 verhuisde oom Cent naar Parijs en woonde daar boven de Parijse vestiging van de kunsthandel. Cent werd gevraagd om vennoot van de firma te worden en trad uiteindelijk in 1861 toe. Zijn voorraad werd door Goupil overgenomen en de kunsthandel vestigde zich aan Plaats 14. In 1878 trok Cent zich terug uit de firma, maar de Haagse branche van Goupil bleef nog bestaan tot 1917. In 1875 verhuisde de kunsthandel naar Plaats nummer 20 en in 1884 werd de naam gewijzigd naar Boussod, Valadon & Cie.\r\n\r\nVincent kon in 1869 als jongste bediende bij firma Goupil & Cie beginnen op voorspraak van zijn oom Cent.",
        "years": "1840, 1846, 1858, 1861, 1878, 1917, 1875, 1884, 1869"
    },
    {
        "text": "In september 1888 schilderde Vincent het terras van Caf\u00e9 du Forum op het Place du Forum. Dit doek (Caf\u00e9terras bij nacht) is inmiddels wereldberoemd. Hij schilderde het 's nacht ter plekke:\r\n\r\n\"Vroeger tekenden ze, en dan maakten ze overdag het schilderij naar de tekening. Maar mij bevalt het goed om het onmiddellijk te schilderen. Weliswaar kan ik het donker blauw voor groen houden, blauwlila voor rozelila, aangezien je het karakter van de toon niet goed kunt onderscheiden. Maar het is de enige manier om van die conventionele zwarte nacht af te komen met dat armzalige bleke en wittige licht, terwijl toch een eenvoudige kaars ons al de rijkste tinten geel en oranje geeft.\"",
        "years": "1888"
    },
    {
        "text": "Alphonse Portier (1841-1902) was een kunsthandelaar in Parijs die vanuit zijn appartement op rue Lepic 54 werk verkocht van kunstenaars zoals Auguste Renoir, Johan Barthold Jongkind, Paul C\u00e9zanne en Henri de Toulouse-Lautrec. Alphonse Portier was een van de eersten die positief reageerde op het werk van Vincent toen diens broer Theo hem in 1885 een schets van De aardappeleters liet zien.",
        "years": "1841, 1902, 1885"
    },
    {
        "text": "Vincent kwam waarschijnlijk wel eens in de winkel van Louis Latouche (1829-1884) aan de rue La Fayette waar pigmenten en moderne schilderijen werden verkocht, werken werden verdoekt en ingelijst. In de etalage werden bovendien doeken van impressionistische kunstenaars tentoongesteld. Mevrouw Latouche runde de winkel in haar eentje sinds de dood van haar man in 1884.\r\n\r\nWaarschijnlijk kocht Vincent, of zijn broer Theo, in de winkel een gipsen versie van het dodenmasker van Dante, want op de achterzijde van dat stuk uit hun collectie bevindt zich een sticker van de winkel. Men verkocht er vermoedelijk ook boeken over schilder- en tekenkunst.",
        "years": "1829, 1884, 1884"
    },
    {
        "text": "Vincent had in de eerste periode dat hij in Den Haag woonde (1869\u20131873) contact met zijn verre familie, de familie Haanebeek. Vermoedelijk was Vincent verliefd op het gezinslid Carolina Adolphina Haanebeek. Zijn liefde werd niet beantwoord: in 1873 trouwde Caroline met Willem Jacob van Stockum. Zijn broer Theo was op zijn beurt verliefd op haar zusje Jannetje 'Annet' Haanebeek, die in 1875 overleed na een ziekbed, met hevig treurnis van Theo tot gevolg. De vriendschapsband die Vincent -ondanks de onbeantwoorde liefde- voelde met Caroline blijkt uit brieven die hij vanuit Londen enkele malen aan Caroline en haar echtgenoot stuurde. Hij liet hen weten dat hij goede herinneringen bewaarde aan de avonden bij de familie Haanebeek aan de Lange Poten.\r\n\r\nIn de tweede periode (27 november 1881 - 11 september 1883) die Vincent in Den Haag doorbracht schreef hij weinig meer over de contacten die tijdens zijn eerste verblijf nog zo duidelijk een rol hadden gespeeld.",
        "years": "1869, 1873, 1873, 1875, 1881, 1883"
    },
    {
        "text": "Vincent bezocht op 18 oktober 1877 een kerkdienst in de Waalse Kerk, die hij zelf de Fransche kerk noemde. De diensten waren in het Frans; geen probleem voor Vincent die een tijdje in Parijs had gewoond. Hij hoorde daar een mooie preek van ds. Ferdinand Henri Gagnebin (1816-1890) en besloot de dominee nog eens te bezoeken; zo kon hij zijn licht bij hem opsteken \u00e9n zijn Frans onderhouden. Ter voorbereiding van het gesprek ging hij maar liefst om twee uur 's nachts zijn bed uit om een kaart Paulus' reizen af te maken, zodat hij die kon geven. Vincent had ontzag voor de dominee, hij schreef hierover:\r\n\r\n\"hij een knap man is bij wien ik later ligt nog eens goeden raad zal kunnen krijgen als hij aan het een en ander ziet dat het mij ernst is.\"\r\n\r\nHoewel vader Van Gogh Vincent had aangeraden wat meer contact te hebben met andere predikanten, stond hij niet achter Vincents contact met ds. Gagnebin. In een brief aan Theo schreef zijn vader dat deze dominee alleen maar voor \"fouten in Vincents gedachten\" zorgde.",
        "years": "1877, 1816, 1890"
    },
    {
        "text": "Toen Theo van Gogh in november 1878 van Parijs naar Nederland reisde, maakte hij een tussenstop in Brussel om daar zijn broer Vincent op te zoeken. Samen bezochten zij het Mus\u00e9e des Beaux Arts waar Vincent onder de indruk was van \"zooveel merkwaardige schilderijen\" die hij zag. In een brief aan zijn broer noemde hij het werk van de kunstenaars Charles De Groux (1825\u20131870), Henri Leys (1815\u20131869) en Joseph Th\u00e9odore Coosemans (1828\u20131904) in het bijzonder.\r\n\r\nTwee\u00ebnhalf jaar later, in het voorjaar van 1881, bezocht Vincent het museum opnieuw. De collectie was toen in middels verhuisd naar een ander nabijgelegen pand. Ditmaal bekeek Vincent de jaarlijkse tentoonstelling van de Soci\u00e9t\u00e9 Royale Belge des Aquarellistes. Vincent vond het een interessante tentoonstelling waar hij vooral onder de indruk was van het werk van de Nederlanders. De aquarel Bom met ruiter van Willem Hendrik Mesdag (1831 \u2013 1915) trok zijn speciale aandacht:\r\n\r\n\"t Was een groote importante teekening, breed gedaan en zoo krachtig dat zoo als ik zei eigentlijk niets 't er bij uithield.\"",
        "years": "1878, 1825, 1870, 1815, 1869, 1828, 1904, 1881, 1831, 1915"
    },
    {
        "text": "Hoewel Vincent over het algemeen waardering kon opbrengen voor het werk van De Bock, was hij niet altijd onverdeeld enthousiast over zijn karakter. Toch stond dit hun contact niet in de weg, want toen Vincent zich in de zomer van 1883 ori\u00ebnteerde op de mogelijkheid om wat dichter bij zee te gaan wonen en werken, vroeg hij om inlichtingen bij De Bock, wiens atelier in Scheveningen stond:\r\n\r\n\"Ik heb met Bock gesproken over woningen te Schevening maar ik mag me wel doodstil houden met den huurprijs van mijn atelier hoog te noemen als ik vergelijk met de lasten waarop anderen zitten. b.v. 't oude huis van Blommers staat te huur\u2013 huurprijs f. 400 en ik betaal f.170 per jaar. Dan is 't atelier niet grooter dan 't mijne en wat doelmatigheid van huis betreft zou ik mij houden aan wat ik nu heb. De Bock zelf betaalt evenveel als Blommers. En klopt dit ook met wat ik verl. jaar hoorde omtrent gemiddelden huurprijs.\"",
        "years": "1883"
    },
    {
        "text": "Toen hij in 1888 vanuit Arles met zijn kunstenaarsvriend \u00c9mile Bernard correspondeerde, drukte Vincent hem op het hart om goed naar Hollandse oude meesters in het Louvre te kijken om zo een beter beeld van de Nederlandse schilderkunst te krijgen. Blijkbaar had Vincent wel wat kritiek op de manier van conserveren door het museum, want hij schreef Bernard:\r\n\r\n\"Wat me in het Louvre treurig stemt, is dat je de Rembrandts daar in verval ziet raken en dat die idioten die daar de leiding hebben, veel mooie schilderijen schade laten lijden. Zo is die akelige gele tonaliteit in sommige doeken van Rembrandt het gevolg van verval door vochtigheid of andere oorzaken in gevallen die ik je zo kan aanwijzen.\"",
        "years": "1888"
    },
    {
        "text": "Vincent was in oktober 1881 op voorspraak van kunstenaar Anton Mauve (1838-1888) buitengewoon lid van de Haagse kunstenaarsvereniging Pulchri Studio geworden. De vereniging was in 1847 opgericht zodat kunstenaars naar model konden tekenen en kunstbeschouwingen en tentoonstellingen konden bekijken en organiseren. Voor Vincent was het lidmaatschap bij Pulchri zeer welkom, want zo zou hij andere kunstenaars in Den Haag kunnen leren kennen en, minstens net zo belangrijk, twee maal per week naar model kunnen tekenen. Dit zou hem de nodige kosten besparen voor het inhuren van een model. Hij betaalde namelijk al snel 1 a 2 gulden per dag voor een model, terwijl hij bij Puchri f 6,25 betaalde voor een half jaar lidmaatschap. Toch is er geen tekening bekend waarvan zeker is dat die op een tekenavond in Pulchri is ontstaan.",
        "years": "1881, 1838, 1888, 1847"
    },
    {
        "text": "In Auvers huurde Vincent een kamer in Auberge Ravoux en bezocht hij regelmatig dokter Paul Gachet, met wie hij bevriend raakte. Vincent was zeer productief, trok veel de natuur in om buiten te werken en schilderde vele indrukwekkende landschappen. Het ging goed met hem en van een in aantocht zijnde psychische crisis leek geen sprake te zijn. Toch besloot Vincent een einde aan zijn leven te maken: op 27 juli 1890 schoot hij in een veld zichzelf in zijn borst. Hij strompelde nog terug naar de herberg en werd daar verzorgd door de dorpsarts en dokter Gachet. Theo snelde vanuit Parijs naar Auvers. Het mocht niet baten. Vincent overleed twee dagen daarna aan zijn verwondingen, in het bijzijn van Theo.",
        "years": "1890"
    },
    {
        "text": "Toen Vincent in 1888 ziek was in Arles beschreef hij zelfs dat hij tijdens zijn ziekte alle kamers van het huis in Zundert weer aan zich voorbij had zien trekken.",
        "years": "1888"
    },
    {
        "text": "Vincent had de eerste maand van zijn verblijf in de inrichting niet buiten mogen (en kunnen) werken. Toen hij in juni eenmaal wel naar buiten ging, vatte hij het plan op om typisch Proven\u00e7aalse onderwerpen te schilderen, zoal de Alpilles, olijfbomen en alomtegenwoordige cipressen. Eind juni 1889 schreef hij zijn broer Theo al dat hij druk bezig was met het schilderen van cipressen. Hij schreef hem wat hem zo aantrok in het onderwerp.",
        "years": "1889"
    },
    {
        "text": "Op 3 januari 1882, slechts een week nadat Vincent na een fikse ruzie met zijn vader in Den Haag gearriveerd was, schreef hij zijn broer Theo dat hij het atelier had gehuurd:\r\n\r\n\"Een kamer & alkoof, het licht is helder genoeg want het raam is groot (dubbel zoo groot als een gewoon venster) maar 't is zoo ongeveer op 't zuiden. Meubels heb ik in den echten 'rijksveldwachtersstijl', zooals gij zegt, genomen maar ik geloof dat de mijnen meer direkt van dat allooi zijn dan de Uwen ofschoon gij het woord hebt uitgedacht. (ik heb b.v. echte keukenstoelen en een echte stevige keukentafel.) Mauve heeft me wat voorgeschoten, f. 100.- om het te huren, te meubileeren & om het raam & licht in orde te maken. ... En nu ik in een eigen atelier zit zal dit alligt een niet ongunstigen indruk maken op sommige personen die tot nu toe dachten dat ik zoo maar wat liefhebberde, rentenierde of lanterfante.\u2013 Het plan is dat ik geregeld naar model blijf werken. dat is duur & toch is het het goedkoopste...\"",
        "years": "1882"
    },
    {
        "text": "Na twee jaar in Londen en omzwervingen in Frankrijk, Engeland, Belgi\u00eb en Nederland keerde Vincent in november 1881 als beginnend kunstenaar terug naar Den Haag.",
        "years": "1881"
    },
    {
        "text": "Vincent van Gogh maakte De aardappeleters in 1885 in het Brabantse Nuenen. Zijn broer Theo, die als kunsthandelaar werkte, vroeg hem in die periode een meesterproef te schilderen voor de Parijse kunstmarkt. De 32-jarige Van Gogh hoopte dat hij met het werk als kunstenaar door kon breken, maar het werd kritisch ontvangen. Verschillende vakgenoten vonden het werk te donker en er was kritiek op de anatomie van de figuren. Ook Vincents goede vriend Anthon van Rappard uitte harde kritiek op De aardappeleters, zegt de onderzoeker. \"Hoe kun je de kunst zo behandelen? Het zit vol fouten\", zou hij hebben gezegd. De kritiek betekende het einde van hun vriendschap.\r\n\r\nZelfs Theo vond het schilderij niks en zond het niet in voor de Parijse Salon.\r\n\r\nVan Gogh zelf reageerde heel goed op de kritiek en bleef achter het schilderij staan. Voor hem was de boodschap van het schilderij veel belangrijker dan technische perfectie. Een deel van een citaat van Van Gogh over de kritiek was: \"Wie liever de boeren zoetsappig ziet, ga zijn gang.\"",
        "years": "1885"
    },
    {
        "text": "Vanaf 1 mei 1889 huurde Vincent een pand met geel gepleisterde muren aan het Place Lamartine in Arles voor 15 francs per maand. Per 1 september gebruikte hij het niet alleen als atelier, maar woonde hij er ook. Hij noemde deze woning het 'Gele Huis' en wilde het rijkelijk decoreren met schilderijen.\r\n\r\nVincent wilde er een 'atelier van het zuiden' van maken waar kunstenaars samen konden leven en werken. Hij had behoefte aan gezelschap en een klankbord en bovendien was het economischer om met meerderen samen te wonen.",
        "years": "1889"
    },
    {
        "text": "Vincent was 28 en net begonnen als kunstenaar (1881) en bewonderde de Franse kunstenaar Jean-Fran\u00e7ois Millet enorm. Vincent bleef nachten wakker om de biografie van Millet te lezen. Net als Millet wilde Vincent het boerenleven schilderen.\r\n\r\nMillet stond bekend als de grote Franse schilder van het landleven. Vincent herkende zich in zijn levensverhaal: een eenvoudige man, opgegroeid in een boerengezin en trots op zijn afkomst. Het sterkte Vincent in zijn keuze om het boerenleven te verbeelden.\r\n\r\nSinds Vincent het werk van Millet leerde kennen, was hij gefascineerd door zijn Zaaier. Vincent had Millets zaaier vaak gekopieerd en het was zijn diepe wens om een compleet eigen versie te schilderen. In de herfst van 1888 schilderde Vincent een zaaier waarin alles samen kwam wat hij had geleerd. Hij schilderde felle kleurcontrasten van geel en paars, maakte composities met diagonale lijnen en platte grote kleurvlakken, ge\u00efnspireerd door Japanse prenten. Het was Vincents eigen, moderne Zaaier.\r\n\r\nHoewel Vincent uiteindelijk zijn eigen weg vond, bleef Millet zijn hele leven een groot voorbeeld.",
        "years": "1881, 1888"
    },
    {
        "text": "Op 16 april 1876 kwam Vincent in Ramsgate aan om daar tegen kost en inwoning -maar zonder salaris- voor William Port Stokes (ca.1832-1890) te werken als assistent onderwijzer op diens jongensschool. Hij had het aanbod slechts twee weken daarvoor ontvangen. De school telde 24 jongens in de leeftijd van 10-14 jaar en zij waren onderworpen aan een strak ritme: iedere ochtend stonden zij om zes uur op en moesten zij om acht uur naar bed. Vincent gaf de leerlingen Frans en Duits en moest hen sommen geven, overhoren en dicteren. Vanuit Vincents liefde voor literatuur probeerde hij de leerlingen aan het lezen te krijgen.",
        "years": "1876, 1832, 1890"
    },
    {
        "text": "In 1883, een paar jaar voor zijn bezoek aan Antwerpen, noemde Vincent het schilderij La promenade sur les remparts van de Vlaamse schilder Hendrik (Henri) Leys (1815\u20131869) een van de allermooiste schilderijen die hij kende. Toen hij in Antwerpen aankwam, bezocht hij dan ook vrijwel direct de patrici\u00ebrswoning van Leys waar het schilderij hing. Hoewel Vincent ernaar uitkeek om dit schilderij te zien, viel het hem enigszins tegen.",
        "years": "1883, 1815, 1869"
    },
    {
        "text": "In november 1884 schilderde Vincent van Gogh een grote studie van de Genneper watermolen. Hij schreef hierover:\r\n\r\n\"Dezer dagen ben ik ondanks het hier vrij terdeeg vriest nog buiten aan 't werk aan een nogal groote studie (meer dan 1 meter) van een ouden watermolen te Gennep, aan den anderen kant van Eindhoven. Ik wil dat geheel buiten afwerken \u2013 maar 't zal ook wel 't laatste zijn dat ik dit jaar buiten schilder.\"",
        "years": "1884"
    },
    {
        "text": "Vincent woonde de laatste zeer productieve maanden van zijn leven in Auvers-sur-Oise, waar hij zelfmoord pleegde.\r\n\r\nVincent kwam op 20 mei 1890 aan in Auvers-sur-Oise. Hij was enkele dagen daarvoor ontslagen uit de inrichting in Saint-R\u00e9my en had met zijn broer al plannen gesmeed om dicht bij hem in of bij Parijs te komen wonen. Hij zou Theo dan regelmatig kunnen zien en zou, onder toezicht van een arts, weer op zichzelf kunnen gaan wonen. In Auvers huurde hij een kamer in Auberge Ravoux.",
        "years": "1890"
    },
    {
        "text": "Uit correspondentie tussen Vincent en zijn broer Theo blijkt dat de kunsthandel Bague et Cie in het najaar van 1888 interesse toonde om recente werken van Vincent te verkopen. De kunsthandel was toen in handen van Athnase Bague en zijn partner Maurice Gouvet. Zij handelden in kunstwerken van de school van Barbizon en de Haagse school en concurreerden zodoende met de firma Boussod, Valadon & Cie. Vermoedelijk kocht Bague een schilderij van Vincent uit Arles, maar het is niet bekend om welk werk het gaat.",
        "years": "1888"
    },
    {
        "text": "Hoewel Vincent zich vanaf juli 1881 vooral bezighield met het tekenen naar model, gaf hij ook aandacht aan landschappen. Hij schreef hierover:\r\n\r\n\"Hoe langer hoe meer gevoel ik dat bepaaldelijk het figuurteekenen goed is, ook indirekt ten goede werkt op 't landschapteekenen. Als men een knotwilg teekent als ware die een levend wezen, en dat is toch eigentlijk zoo, dan volgt de omgeving vanzelf betrekkelijk als men maar al zijn aandacht geconcentreerd heeft op dien bewusten boom en niet gerust heeft voor dat er iets van het leven in kwam.\"",
        "years": "1881"
    },
    {
        "text": "Vincent werkte in mei 1884 aan een aantal schilderijen van molens. Zo schilderde hij de Collse watermolen die hij passeerde als hij van Nuenen naar Eindhoven wandelde. Toen hij deze molen schilderde schreef hij zijn vriend Anthon van Rappard:\r\n\r\n\"t Is een dito geval als de twee andere watermolens die we zamen bezochten doch met twee roodedaken en dat men vlak van voren ziet \u2013 met populieren er om heen. Zal in den herfst superbe zijn.\"",
        "years": "1884"
    },
    {
        "text": "Vincent schilderde begin juni 1890 de middeleeuwse kerk van Auvers-sur-Oise. In een brief aan zijn zus Willemien beschreef hij het schilderij:\r\n\r\n\"Dan heb ik nog een groter schilderij van de dorpskerk \u2013 een effect waarbij het gebouw paars afsteekt tegen een lucht van diep en simpel blauw, van zuiver kobalt; de glas-in-loodramen zijn als ultramarijnblauwe vlekken, het dak is violet en gedeeltelijk oranje. Op de voorgrond een beetje groen met bloemen en roze zand in de zon.\"",
        "years": "1890"
    },
    {
        "text": "Uit de briefwisseling tussen Theo en Vincent weten we dat Vincent met Anthon van Rappard bij de Hooidonkse Watermolen geweest is.\r\nVincent legde deze molen diverse keren vast, zoals in november 1884.",
        "years": "1884"
    },
    {
        "text": "Toen Vincent van Gogh in oktober 1885 met zijn vriend Anton Kerssemakers Amsterdam bezocht om het nog niet zo lang geopende Rijksmuseum te zien, maakte hij onverstoorbaar en in alle haast een schilderijtje in de wachtruimte van het hulpstation Westerdok. Het was een tijdelijk station (1878-1889) dat in 1889 werd afgebroken toen het Centraal Station geopend werd. Vincent stuurde het schilderij Stadsgezicht in Amsterdam samen het aan de achterzijde van het station gemaakte schilderijtje De Ruyterkade in Amsterdam een week nadat hij het had gemaakt naar zijn broer Theo en excuseerde zich over de staat van de twee schilderijen:\r\n\r\n\"De twee schetsjes van Amsterdam zijn tot mijn spijt nogal beschadigd. op reis waren zij nat geworden, toen zijn de paneeltjes krom getrokken bij 't droogen en is er stof in gaan zitten &c. Toch stuurde ik ze om U te laten zien dat als ik in een uur tijd ergens een impressie er op wil smeeren, ik dit begin te kunnen in 't zelfde sentiment van anderen die hun impressies analyseeren en zich reden geven van wat ze zien. Dat is iets anders dan voelen..\"",
        "years": "1885, 1878, 1889, 1889"
    },
    {
        "text": "Vincent arriveerde op 24 november 1885 vanuit Nuenen in Antwerpen in de hoop daar les te nemen aan de kunstacademie en zijn kunst te verkopen.\r\n\r\nAl in 1884 had hij in een brief aan zijn broer Theo laten vallen dat hij graag naar deze stad wilde en sindsdien was het idee niet meer uit zijn gedachten geweest. Hij huurde een kamer van het Nederlandse echtpaar Willem Henricus Brandel en diens vrouw Anna Wilhelmina Huberta op de tweede etage van hun huis.\r\n\r\nDe eerste weken beviel Antwerpen goed en Vincent schreef vaak aan Theo hoe blij hij was met zijn keuze voor de stad. Vincent vond het heerlijk om de stad te ontdekken en te wandelen langs de kaaien.",
        "years": "1885, 1884"
    },
    {
        "text": "Ge\u00efnspireerd door onder andere zijn vriend Anthon van Rappard (1858-1892) en deels gedreven door het idee dat het leven goedkoper zou zijn in Drenthe arriveerde Vincent op 11 september 1883 per trein in Hoogeveen vanuit zijn voormalige woon- en werkplaats Den Haag. Hij had afscheid genomen van zijn vriendin Sien en haar kinderen en nam zijn intrek in het logement van Albertus Hartsuiker (1827-1902). Na circa twee weken in Hoogeveen te hebben doorgebracht en de omgeving daar te hebben verkend, besloot hij dieper Drenthe in te trekken.",
        "years": "1858, 1892, 1883, 1827, 1902"
    },
    {
        "text": "Vincent schilderde de tuin van het huis van Charles-Fran\u00e7ois Daubigny.\r\nVincent maakte twee schilderijen en een schets van de tuin bij het huis van kunstenaar Charles-Francois Daubigny (1817\u20131878). Daubigny, wiens werk Vincent ontzettend bewonderde, had het huis in 1861 laten bouwen als buitenverblijf. Hij woonde toen afwisselend in Parijs en Auvers. Toen Vincent in Auvers aankwam was Daubigny inmiddels al meer dan tien jaar overleden, maar zijn weduwe Marie-Sophie woonde nog in het huis.\r\n\r\nVincent bezocht de tuin waarschijnlijk al snel toen hij in Auvers aan was gekomen. Op 17 juni 1890 schreef Vincent zijn broer Theo dat hij een studie van de tuin had gemaakt. De schets schilderde hij bij gebrek aan schilderslinnen op een theedoek. Later maakte hij nog twee schilderijen van Daubigny's tuin.",
        "years": "1817, 1878, 1861, 1890"
    },
    {
        "text": "Vincent schilderde de Alyscamps vier keer. Deze laan met graftombes dateert uit de Romeinse tijd en lag enkele honderden meters buiten het centrum van Arles. Vincent maakte de schilderijen eind oktober 1888 toen Paul Gauguin ook in Arles verbleef. Twee van de schilderijen die hij maakte, Alyscamps (Het vallen van de bladeren), hingen op Gauguins kamer in het 'Gele Huis'. Vincent beschreef een van de schilderijen in een brief aan zijn broer Theo.",
        "years": "1888"
    },
    {
        "text": "Geduchte concurrenten van Boussod waren de kunsthandels Georges Petit en galerie Durand-Ruel. Theo's taken bestonden uit het inkopen van kunstwerken, in opdracht of voor de winkelvoorraad, en het aftasten van nieuwe markten.\r\n\r\nSinds 1886 exposeerde Theo op de entresol van het pand werk van impressionisten en bood zo een platform voor een nieuwe generatie kunstenaars. Vincent bezocht, toen hij in Parijs woonde, regelmatig tentoonstellingen bij zijn broer, bijvoorbeeld de tentoonstelling in december 1887 met werk van Paul Gauguin, Armand Guillaumin en Camille Pissarro. Toch was Theo op een gegeven moment niet meer zo tevreden over zijn werk bij de kunsthandel en Vincent maakte zich zorgen over hem.",
        "years": "1886, 1887"
    },
    {
        "text": "Toen Vincent jaren later (in 1880) in de mijnstreek Borinage woonde, kwam hij naar Etten om daar zijn geest tot rust te brengen en bij te tanken van het zware leven in het gebied.\r\n\r\nVeruit de belangrijkste periode die Vincent in Etten doorbracht was de zomer van 1881. Hij was toen al beginnend kunstenaar en tekende veel in de omgeving en met modellen uit het dorp. Zijn vriend Anthon van Rappard kwam hem opzoeken en ze werkten samen. In die zomer logeerde Vincents nicht Kee Vos bij de familie en Vincent werd smoorverliefd op haar.",
        "years": "1880, 1881"
    },
    {
        "text": "In de zomer van 1885 had Vincent zijn broer Theo al gevraagd of hij contacten in Antwerpen had. Theo gaf hem toen onder andere de naam van kunsthandelaar en kunstenaar Jan Theodor Jozef Linnig (1815-1891) door. Na aankomst in Antwerpen ging Vincent bij verschillende kunsthandelaren langs om te zien wat hun aanbod was, zo ook bij Linnig. Maar wat hij zag, beviel hem niet. Vincent schreef dat Linnig \"niets dan miserable oude schilderijtjes\" had en dat Linnig een \"gedecourageerd\" man was.",
        "years": "1885, 1815, 1891"
    },
    {
        "text": "In februari 1885 maakte Van Gogh een pentekening waarop duidelijk een schets van de St. Catharinakerk is te zien. De tekening is gemaakt vanaf de achterzijde van de woning van Antoon Hermans aan de Keizersgracht.",
        "years": "1885"
    },
    {
        "text": "Op 16 april 1876 kwam Vincent in Ramsgate aan om daar tegen kost en inwoning -maar zonder salaris- voor William Port Stokes (ca.1832-1890) te werken als assistent onderwijzer op diens jongensschool. Hij had het aanbod slechts twee weken daarvoor ontvangen. De school telde 24 jongens in de leeftijd van 10-14 jaar en zij waren onderworpen aan een strak ritme: iedere ochtend stonden zij om zes uur op en moesten zij om acht uur naar bed. Vincent gaf de leerlingen Frans en Duits en moest hen sommen geven, overhoren en dicteren. Vanuit Vincents liefde voor literatuur probeerde hij de leerlingen aan het lezen te krijgen. Buiten de schooltijden hield hij toezicht op de jongens en hielp hij met de verzorging. Vincent had dus weinig vrije tijd. In een brief aan zijn broer Theo vatte hij zijn taak treffend samen:\r\n\r\n\"Voorloopig is dat dus zoo moeielijk niet om die lessen te geven, maar om te maken de jongens ze leeren zal moeielijker zijn.\"\r\n\r\nStokes zelf stond aan het hoofd van de school. Vincent schreef dat Stokes respect afdwong bij de jongens, maar hij was ook verontwaardigd over het feit dat de jongens weleens zonder brood en thee naar bed werden gestuurd als ze het in de ogen van de hoofdonderwijzer te bont hadden gemaakt. Naast Stokes en Vincent was er nog een assistent onderwijzer.",
        "years": "1876, 1832, 1890"
    },
    {
        "text": "Toen Vincent in Auvers-sur-Oise woonde en in juli 1890 zijn broer in Parijs bezocht, kwam Toulouse-Lautrec hem daar speciaal opzoeken en hadden ze veel plezier met elkaar. Ook schreef hij na het overlijden van Vincent aan Theo dat Vincent een goede vriend van hem was geweest.\r\n\r\nTheo kocht in 1888 het werk Poudre de Riz, waarschijnlijk op aanraden van Vincent. Het bevindt zich nu in het Van Gogh Museum in Amsterdam.",
        "years": "1890, 1888"
    },
    {
        "text": "Vincent woonde van 1 januari 1882 tot 4 juli 1882 op Schenkweg 138 en had daar ook zijn atelier. Het was een paar straten bij de kunstenaar Anton Mauve (1838-1888) vandaan, die destijds belangrijk voor hem was. De Schenkweg lag destijds net buiten de stad, achter het Rijnspoor station dat in 1870 was geopend. Het wijkje was pas enkele jaren oud toen Vincent er ging wonen. Op 3 januari 1882, slechts een week nadat Vincent na een fikse ruzie met zijn vader in Den Haag gearriveerd was, schreef hij zijn broer Theo dat hij het atelier had gehuurd:\r\n\r\n\"En nu ik in een eigen atelier zit zal dit alligt een niet ongunstigen indruk maken op sommige personen die tot nu toe dachten dat ik zoo maar wat liefhebberde, rentenierde of lanterfante.\"\r\n\r\nVincent vond het \"onuitsprekelijk heerlijk\" dat hij een eigen plek had om te tekenen en schilderen. De atelierwoning kostte hem zeven gulden per maand. Vermoedelijk was er naast Vincent ook nog een andere huurder, want hij huurde slechts een deel van de bovenwoning. Het betalen van de huur aan huiseigenaar Adrianus Johannes van der Drift was weleens een probleem, omdat Vincent met zijn kunst niet genoeg verdiende en daardoor om geld verlegen zat. Hij was financieel grotendeels afhankelijk van zijn broer Theo die hem maandelijks honderd francs stuurde.",
        "years": "1882, 1882, 1838, 1888, 1870, 1882"
    },
    {
        "text": "Toen Vincent op 5 december 1883 in Nuenen aankwam, trok hij in bij zijn ouders in de pastorie van de Nederlands Hervormde kerk waarvan zijn vader dominee was. De ontvangst was koeltjes en de spanningen tussen Vincent en zijn vader waren groot. Toch kreeg hij half december van zijn ouders beschikking over de mangelkamer en mocht die als atelier inrichten.\r\n\r\nDe kamer was vochtig en koud en dus werden er aanpassingen gedaan voordat Vincent aan de slag ging: er werd een houten voetenstoof neergezet en een kachel en een bed geplaatst. Het atelier lag tussen de gierput, het toilet, de afvoer en het kolenhok en na enkele maanden verzuchtte Vincent:\r\n\r\n\"mijn verbeeldingskracht is niet sterk genoeg om dit vooruitgang te vinden op den toestand van verleden jaar.\"",
        "years": "1883"
    },
    {
        "text": "Vincent werkte in mei 1884 aan een aantal schilderijen van molens. Zo schilderde hij de Collse watermolen die hij passeerde als hij van Nuenen naar het station wandelde om met de trein naar Eindhoven te gaan.\r\n\r\nTijdens zijn verblijf in Nuenen trok Vincent er regelmatig op uit in de omgeving. Vastgesteld is dat hij in augustus 1885 de molen De Vogelenzang in Lieshout twee keer afbeeldde als zwart-wit tekening met korenschoven op de voorgrond.",
        "years": "1884, 1885"
    },
    {
        "text": "Bij aankomst in Auvers op 20 mei 1890 maakte Vincent direct kennis met dokter Paul-Ferdinand Gachet (1828\u20131909) aan wie hij was gekoppeld door zijn broer Theo. Hij trad op als dokter en vertrouwenspersoon voor Vincent. Dat was van groot belang omdat er kans was op psychische aanvallen zoals hij die in Arles en Saint-R\u00e9my had gehad:\r\n\r\n\"Het belangrijkste is de dokter te kennen, zodat ik bij een aanval niet direct in de handen van de politie val en met geweld naar een inrichting wordt gebracht.\"\r\n\r\nGachet, met wie Theo via de kunstenaar Camille Pissarro in contact was gekomen, leek de aangewezen persoon vanwege zijn rijke ervaring als arts en grote interesse in kunst. Hij schilderde in zijn vrije tijd en kende veel eigentijdse kunstenaars zoals Edouard Manet, Claude Monet, Auguste Renoir en Paul C\u00e9zanne van wie hij ook werk verzamelde. Vincent voelde zich volkomen begrepen door de excentrieke arts die zowel qua uiterlijk als qua karakter veel op hem leek. Ze raakten bevriend en Vincent bezocht hem regelmatig in de oude meisjesschool die Gachet sinds 1872 bewoonde.",
        "years": "1890, 1828, 1909, 1872"
    },
    {
        "text": "Op 23 december 1888 werd Vincent opgenomen in het ziekenhuis van Arles, omdat hij in een vlaag van waanzin een deel van zijn oor had afgesneden en dat naar een prostituee had gebracht. In het ziekenhuis werd hij behandeld door dokter F\u00e9lix Rey (1865-1932). De eerste dagen in het ziekenhuis ging Vincents geestelijke situatie achteruit blijkt uit het verslag van Rey: Vincent zat in zijn nachthemd achter de dienstdoende zuster aan, verbood ook maar iemand om bij zijn bed in de buurt te komen en ging naar het kolenhok om zich te wassen. Vincent moest daarom naar een isoleerkamer.",
        "years": "1888, 1865, 1932"
    },
    {
        "text": "Vincent raakte in Parijs bevriend met de vijftien jaar jongere kunstenaar \u00c9mile Bernard (1868-1941). Ze hadden elkaar in het voorjaar van 1886 voor het eerst ontmoet bij het atelier van Fernand Cormon en in het najaar van datzelfde jaar troffen ze elkaar weer bij de verfwinkel van Julien Tanguy.",
        "years": "1868, 1941, 1886"
    },
    {
        "text": "Begin september 1889 verhuisdeVincent naar het 'Gele Huis' dat hij al sinds 1 mei 1889 als atelier in gebruik had.\r\n\r\nVincent was zeer productief en werkte in de omgeving van Arles aan talrijke schilderijen en tekeningen. Hij ontwikkelde een eigen, expressieve schilderstijl in krachtige kleuren en dynamische penseelstreken. Hij ontmoette er de kunstenaars Eug\u00e8ne Boch, Dodge MacKnight en Christian Mourier-Petersen en raakte bevriend met de postbode Joseph Roulin. In oktober voegde Paul Gauguin zich bij Vincent en zij werkten twee maanden samen in Arles.\r\n\r\nEind december kreeg Vincent een psychische crisis waarbij hij een deel van zijn oor afsneed en het vervolgens bij een prostituee bracht. Gauguin vertrok kort daarop naar Parijs. Vincent werd opgenomen in het ziekenhuis en werd daar 7 januari weer ontslagen. Maar eind januari en februari herhaalden de aanvallen zich en verbleef hij langdurig in het ziekenhuis. Hij verliet Arles op 8 mei 1889 om zich vrijwillig op te laten nemen in een psychiatrische inrichting in Saint-R\u00e9my-de-Provence.",
        "years": "1889, 1889, 1889"
    },
    {
        "text": "La Berceuse, portret van Madame Roulin (december 1888 - januari 1889). Berceuse betekent wiegster of wiegelied. Met het koord in haar hand kan ze de wieg van haar baby laten schommelen. Van Gogh had met dit portret een speciale bedoeling. Het ging hem niet zozeer om de gelijkenis van mevrouw Roulin, maar om de sfeer van het schilderij. Augustine staat symbool voor het moederschap. De titel en de kleuren moesten, net als de muzieknoten in een wiegenliedje, een gevoel van troost en warmte oproepen bij de mensen die het schilderij zien. De donkere achtergrond is bezaaid met dahlia's, die vereenvoudigd zijn weergegeven. Van Gogh schilderde dit portret in de eerste maanden van 1889. In deze periode past hij wel vaker een bloemmotief als achtergrond toe, maar daarna komt het in zijn oeuvre niet meer voor.",
        "years": "1888, 1889, 1889"
    },
    {
        "text": "Vincent woonde samen met zijn broer Theo in het appartement aan de rue Lepic in Parijs. Vincent vertrok uiteindelijk op 19 februari 1888 naar Arles: hij was moe van het drukke leven in de stad en ging in het zuiden op zoek naar helderder licht en de rust van het platteland. Theo zou nog ruim een jaar in het appartement wonen. Omdat hij het maar eenzaam vond na het vertrek van Vincent zocht hij een andere huisgenoot; dat werd de Nederlandse kunstenaar Arnold Koning. Op 20 april 1888 verliet ook Theo het appartement. Hij betrok toen met zijn kersverse vrouw Jo Bonger een appartement aan Cit\u00e9 Pigalle.",
        "years": "1888, 1888"
    },
    {
        "text": "De spanningen tussen Vincent en zijn familie waren inmiddels flink opgelopen door een huwelijksaanzoek van Vincent aan Kee, de afwijzing van Kee, de volhardendheid van Vincent nadien en de schaamte die dit bij de familie teweeg bracht. Vincent besefte zich de lastige situatie maar al te goed, hij schreef:\r\n\r\n\"Hier heb ik mijn modellen en atelier, elders zou het leven duurder zijn en 't werk moeielijker en de modellen kostbaarder. Doch indien Pa en Moe in bedaardheid mij zeiden, ga heen, natuurlijk zou ik heengaan.\"\r\n\r\nUiteindelijk kwam het inderdaad zo ver dat Vincent gevraagd werd de pastorie te verlaten, maar van bedaardheid was geen sprake. In december 1881 kreeg Vincent een fikse ruzie met zijn vader en vertrok hij woedend vanuit zijn ouderlijk huis naar Mauve in Den Haag.",
        "years": "1881"
    },
    {
        "text": "Vincent raakte begin 1882 bevriend met kunstenaar George Hendrik Breitner (1857\u20131923) en ging geregeld samen met hem op pad vanwege hun gedeelde interesse om op straat en in volkswijken te tekenen. Ze bezochten elkaar in hun atelier. De Juffrouw Idastraat, waar Breitner als bewoner geregistreerd stond in 1882 en 1883, behoort tot de oudste delen van de stad Den Haag en geeft een mooi tijdsbeeld.",
        "years": "1882, 1857, 1923, 1882, 1883"
    },
    {
        "text": "Vincent tekende regelmatig in het Liesbos nabij Breda. Zo maakte hij er vermoedelijk de tekening Bosrand. Toen de bevriende kunstenaar Anthon van Rappard Vincent kwam opzoeken in juni 1881 maakte hij ook een aantal tekeningen in het Liesbos.",
        "years": "1881"
    },
    {
        "text": "Bij Kunstenaar Anton Mauve (1838-1888) maakte Vincent zijn eerste olieverfschilderijen met klompen en andere voorwerpen. Na drie weken veel oefenen bij Mauve op atelier ging Vincent ging terug naar Etten, maar kreeg daar met kerst ruzie met zijn vader. Hij pakte zijn spullen vertrok naar Den Haag en kon opnieuw aankloppen bij Mauve. Een week na aankomst in Den Haag vond Vincent al zijn eerste atelier op de Schenkweg. Dat was slechts enkele straten bij Mauve vandaan. Mauve had Vincent geld gegeven om zijn eerste atelier aan de Schenkweg ingericht en gereed te krijgen. Maar al snel nadat Vincent zich in Den Haag vestigde kregen ze onenigheid, die niet meer hersteld werd. Oorzaken van de verwijdering waren hun verschillende kunstopvattingen, Vincents gedrag en zijn relatie met de zwangere prostituee Sien Hoornik.",
        "years": "1838, 1888"
    },
    {
        "text": "Vincent van Gogh ontmoette begin juli 1877 Jeremias 'Jeremie' Posthumus Meijjes (1831\u20131908) en diens vrouw Jeanne Louise Agathe Tilanus (1834\u20131881) bij dominee Reinier Posthumus Meijjes, een kennis van vader Van Gogh. Ze hadden een gezellige avond en Vincent bezocht hen daarna nog enkele malen.",
        "years": "1877, 1831, 1908, 1834, 1881"
    },
    {
        "text": "Dubus was een winkel met schilder- en tekenbenodigdheden waar Vincent af en toe kwam. Vincents werk Vaas met seringen, madeliefjes en anemonen uit 1887 is op een doek van Dubus geschilderd, volgens het merkteken op de achterkant van het doek. Ook andere kunstenaars zoals Gustave Caillebotte en Claude Monet kochten wel eens benodigdheden bij Dubus.",
        "years": "1887"
    },
    {
        "text": "Tijdens zijn verblijf in Londen bezocht Vincent zeker het South Kensington Museum (dat sinds 1899 het Victoria & Albert Museum heet). Het museum wilde kunst toegankelijk maken voor iedereen en toonde voornamelijk toegepaste en decoratieve kunst, maar ook beeldende kunst zoals schilderijen, prenten en tekeningen. Vincent schreef op 4 augustus 1884 aan zijn broer Theo, die destijds in Londen verbleef, dat hij hem aanraadde het museum te bezoeken en naar het werk De boerderij in het dal van John Constable (1776-1837) te kijken.",
        "years": "1899, 1884, 1776, 1837"
    },
    {
        "text": "Op zondag 27 januari 1889 bezocht Vincent het theater en feestzaal Folies-Arl\u00e9siennes aan Rue Victor Hugo. Hij bekeek het stuk La Pastorale dat werd uitgevoerd door een gezelschap uit Marseille. Hij vond de voorstelling \"verbluffend\" en was diep onder de indruk van een actrice uit het stuk. Het uitstapje beviel Vincent goed, en hij schreef aan zijn broer dat zijn nachtrust er baat bij had gehad:\r\n\r\n\"Het was de eerste keer dat ik heb geslapen zonder hevige nachtmerrie.\"\r\n\r\nVincent maakte een schilderij van het theater: Danszaal in Arles, dat zich nu in het Mus\u00e9e d'Orsay bevindt.",
        "years": "1889"
    },
    {
        "text": "In 1888 maakte Vincent, aangemoedigd door Paul Gauguin om uit zijn verbeelding te werken, een schilderij dat zijn herinnering aan de pastorietuin in Etten voorstelt.",
        "years": "1888"
    },
    {
        "text": "Gedurende zijn verblijf in het ziekenhuis maakte hij veel landschappen, maar schilderde bijvoorbeeld ook Ziekenzaal in het hospitaal en Binnenplaats van het hospitaal. Ook mocht hij weleens het stadje in, bijvoorbeeld toen zijn vriend Paul Signac hem kwam opzoeken.\r\n\r\nZijn ziekte had Vincent angst ingeboezemd en hem onzeker gemaakt. Hij raakte er van overtuigd dat het voor hemzelf en voor anderen beter zou zijn als hij nog een tijdje afgesloten van de maatschappij zou leven. Hij liet zich daarom op 8 mei 1889 vrijwillig opnemen in de psychiatrische inrichting Saint-Paul-de-Mausole in Saint-R\u00e9my-de-Provence.",
        "years": "1889"
    },
    {
        "text": "Hendrik Jan Furn\u00e9e (1833-1894) was drogist en handelde in verfwaren en andere kunstenaarsmaterialen. Hij had een winkel op de Korte Poten 8, waar Vincent weleens kwam. Vincent gaf les aan de zoon van Furn\u00e9e, Antoine Philippe Furn\u00e9e (1861-1897). Omdat hij voor zijn diensten geen vergoeding ontving, probeerde Vincent in juli 1883 een deal met Furn\u00e9e te sluiten om een partij oude verf van hem over te nemen onder de voorwaarde dat hij dan in het vervolg tegen kortingstarief zijn verf bij hem kon blijven kopen.",
        "years": "1833, 1894, 1861, 1897, 1883"
    },
    {
        "text": "Begin juni 1886 bezocht Vincent samen met Theo H\u00f4tel Drouot voor de veiling van de priv\u00e9collectie van Paul Saulnier. Daar zag hij het werk Vaas met pioenen op een sokkel van \u00c9douard Manet. Toen Vincent in 1888 in Arles bezig was met zijn vierde schilderij in de serie van stillevens van zonnebloemen, refereerde hij aan de technische eenvoud van het schilderij van Manet. Op dezelfde veiling zag Vincent Christus slapend tijdens de storm van Eug\u00e8ne Delacroix, de kunstenaar voor wie Vincent mateloze waardering had vanwege diens kleurgebruik. Hij schreef meerdere malen over dit schilderij dat hij een \"krachtige schets\" noemde, zoals op 26 juni 1888 aan zijn vriend \u00c9mile Bernard:\r\n\r\n\"Ah \u2013 het mooie schilderij van EUG. DELACROIX, La barque du Christ sur la mer de G\u00e9n\u00e9sareth, hij \u2013 met zijn zacht citroengele aureool \u2013 slapend, oplichtend \u2013 in de dramatisch violette, donkerblauwe, bloedrode vlek van de groep verbijsterde discipelen. Op de schrikwekkende smaragdgroene zee, die stijgt, steeds hoger stijgt tot helemaal bovenaan, tot de lijst. Ah \u2013 wat een geniale schets.\"",
        "years": "1886, 1888, 1888"
    },
    {
        "text": "Toen Vincent in Drenthe en Nuenen woonde, liet hij nog steeds verf leveren uit Den Haag, zowel door Furn\u00e9e als door zijn andere verfleverancier Leurs. Furn\u00e9e kreeg in september 1883 nog dertig gulden van Vincent en eiste dat op. Vincent schreef hem terug het niet te kunnen betalen en hij liet Theo vervolgens in een brief weten wat zijn oplossing was:\r\n\r\n\"om daar een einde aan te maken ik hem geschreven heb dat zijn verf in mijn studies stak en dat ik hem verzocht moeite te doen iets voor me te verkoopen in plaats van te zaniken. Dat ik hier mede door zal gaan en hem dingen sturen moet.\"\r\n\r\nHet in verkoop geven van schilderijen was een oplossing die Vincent ook aan zijn andere schuldeiser en leverancier Leurs had voorgesteld.",
        "years": "1883"
    },
    {
        "text": "Vincent woonde twee jaar (5 dec. 1883 - 24 nov. 1885) in Nuenen en maakte daar zijn bekende werk: De aardappeleters.\r\n\r\nIn december 1883 vertrok Vincent uit Drenthe naar zijn ouderlijk huis in Nuenen. Een dappere stap, want Vincent was sinds kerstmis 1881 niet meer bij zijn ouders thuis geweest (die destijds nog in Etten woonden). Vincent voelde weliswaar geen warm onthaal in Nuenen, maar hij mocht w\u00e9l blijven en de mangelkamer als atelier inrichten.\r\n\r\nAlhoewel de familieverhouding beter konden, wilde Vincent al na een korte tijd niet meer weg uit Nuenen omdat hij zo ontzettend hield van de omgeving en de bevolking. Vincent werkte in weverijen, buiten op het land en op zijn atelier ijverig aan studies van Brabantse types. Ook trok hij er op uit om landschappen te schilderen. De werking van kleur had zijn bijzondere aandacht. De vele figuurstudies die Vincent maakte resulteerden erin dat hij, inmiddels vol vertrouwen in zijn eigen kunnen, een groot figuurstuk maakte: De aardappeleters.",
        "years": "1883, 1885, 1883, 1881"
    },
    {
        "text": "Vincent was geheel afhankelijk van zijn broer Theo voor de financi\u00ebn, want het lukte nog niet zijn kunstwerken te verkopen. De relatie tussen Vincent en Theo was door het uitblijven van verkopen gespannen en de verwijten van Vincent aan het adres van Theo waren fors. Toch bleef Theo, die als kunsthandelaar in Parijs werkte, Vincent maandelijks 150 francs sturen in ruil voor enkele werken. Ze maakten de afspraak dat vanaf dat moment alle schilderijen die Vincent maakte ook eigendom van Theo waren. Na enige tijd in het atelier bij zijn ouders gewerkt te hebben, zocht Vincent een ruimer atelier en vond dat bij Johannes Schafrat. Toen zijn vader in maart 1885 overleed aan een hartaanval, verhuisde Vincent niet lang daarna uit huis om ook in het atelier te wonen. Hij fantaseerde erover naar Antwerpen te gaan in de hoop dat hij zijn werk daar w\u00e9l zou kunnen verkopen en verder kon leren. Uiteindelijk vertrok hij 24 november 1885 naar die stad.",
        "years": "1885, 1885"
    },
    {
        "text": "Zundert is het Noord-Brabantse dorp waar Vincent op 30 maart 1853 geboren werd als zoon van Anna Cornelia Carbentus (1819-1907) en Theodorus \u2018Dorus\u2019 van Gogh (1822-1885).",
        "years": "1853, 1819, 1907, 1822, 1885"
    },
    {
        "text": "De vader van Vincent van Gogh, Theodorus \u2018Dorus\u2019 van Gogh (1822-1885) had in het spoor van zijn vader gekozen voor het vak van dominee. Vanaf 11 januari 1849 was hij werkzaam als predikant in de gemeente Zundert. Van Gogh was een graag geziene predikant. Het dorp Zundert was een boerendorp met eenvoudige mensen, waar Vincent later ook weleens aan herinnerd werd toen hij voor armen en arbeiders ging werken, bijvoorbeeld in de Borinage in Belgi\u00eb. Later schreef hij dat hij ondanks al zijn reizen en alle verschillende woonplaatsen, eruit bleef zien als een \u2018boer in Zundert\u2019 en dat hij zich op een bepaalde manier ook met hen vereenzelvigde: \u201cEnfin ik ploeg op mijn doeken als zij op hun akkers.\u201d",
        "years": "1822, 1885, 1849"
    },
    {
        "text": "Het romantische beeld van Zundert bleef Vincent zijn hele leven achtervolgen. In een mengeling van weemoed en verbittering schreef hij zijn broer Theo in 1885: \"Ik verbeeld me altijd dat te Zundert en nog een paar jaar verder er een betere stemming in \u2019t algemeen bij ons t\u2019huis was. Sedert vind ik \u2019t er niet beter op werd. Tegenwoordig, maar wat ik niet weet is of dat eerste, dat het te Zundert beter was, slechts verbeelding van me is, dat kan ook wel. Doch nu is \u2019t in alle geval zeker niet datte. Enfin. gegroet.\u201d Toen Vincent in 1888 ziek was in Arles beschreef hij zelfs dat hij tijdens zijn ziekte alle kamers van het huis in Zundert weer aan zich voorbij had zien trekken: \u201cTijdens mijn ziekte heb ik elke kamer in het huis in Zundert teruggezien, elk paadje, elke plant in de tuin, de directe omgeving, de velden, de buren, het kerkhof, de kerk, onze moestuin erachter - tot het eksternest in een hoge acacia op het kerkhof aan toe.\u201d",
        "years": "1885, 1888"
    },
    {
        "text": "Vincents ouders waren flink teleurgesteld dat hun oudste zoon voor een kunstenaarsbestaan had gekozen. In hun ogen was dat hetzelfde als een maatschappelijke mislukking. Het hielp daarbij niet dat Vincent verliefd was geworden op zijn nicht, Kee Vos. Zij was weduwe en wilde niets van hem weten, maar Vincent hield stug vol. Dat viel bij zijn familie niet in goede aarde. Na een ruzie met zijn vader verliet Vincent op kerstdag 1881 het ouderlijk huis. Zijn nieuwe woonplaats werd Den Haag. Vincent schrijft aan Theo, Etten, december 1881 \"Pa kan niet met mij meeleven en meegevoelen en ik kan mij niet inwerken in het systeem van Pa en Moe, daarin krijg ik het te benaauwd \u2013 ik zou er in stikken.\" ",
        "years": "1881, 1881"
    },
    {
        "text": "Van Etten naar Den Haag. In de lente van 1881 ging Vincent weer bij zijn ouders wonen. Die waren inmiddels verhuisd naar Etten, ook in Brabant. Vincent oefende met tekenen en werkte vaak in de open lucht. Zijn broer Theo was inmiddels bedrijfsleider bij Goupil & Cie in Parijs. Hij zorgde ervoor dat Vincent zich helemaal op het kunstenaarschap kon richten door hem financieel te steunen.",
        "years": "1881"
    },
    {
        "text": "Begin 1882 ontmoette Vincent Sien Hoornik. Ze werd niet alleen zijn model, maar ook zijn geliefde. Vincents naaste omgeving en familie (waaronder Mauve) reageerden geschokt: Sien was namelijk prostituee geweest. Bovendien was ze zwanger en had ze al een dochtertje van vijf. Maar Vincent had medelijden met Sien en was vastbesloten voor haar te zorgen. Hij huurde een atelier waar ook zij, haar pasgeboren baby en het dochtertje konden wonen. Theo was het niet eens met Vincents keuze, maar bleef hem wel financieel ondersteunen. Koppig hield Vincent vol, maar uiteindelijk zag hij in dat de relatie met Sien hem minder bracht dan hij zou willen. Hij verbrak de relatie. Vincent schreef aan Theo (Hoogeveen, ca. 14 september 1883): \"Dat haar karakter een bedorven karakter is wist ik van \u2019t begin af maar ik had hoop op teregt komen en nu, juist terwijl ik haar niet meer zie en nadenk over een en ander dat ik in haar zag, komt het me meer en meer voor zij al te ver weg was om teregt te komen.\"",
        "years": "1882, 1883"
    },
    {
        "text": "Na de breuk met Sien vertrok Vincent naar het Drentse platteland om heide- en veenlandschappen te tekenen en schilderen. Hij vond het er mooi en ging vol goede moed aan het werk. Toch bracht de provincie hem niet enkel rust en inspiratie. Regen, kou en eenzaamheid maakten dat Vincent het na nog geen drie maanden in Drenthe voor gezien hield. Hij reisde naar het Brabantse dorp Nuenen, de nieuwe woonplaats van zijn ouders. Vincent aan Theo (Nuenen, 6 december 1883): \"Drenthe is superbe, maar het er uit houden hangt van veel dingen af \u2013 hangt af van of men er geld voor heeft, hangt af van of men bestand is tegen de eenzaamheid.\"",
        "years": "1883"
    },
    {
        "text": "Vincent bracht de laatste maanden van zijn leven door in Auvers-sur-Oise, een dorp vlak bij Parijs. Hij maakte nieuwe vrienden en schilderde vol overgave. Na een bezoek aan Theo maakte Vincent zich grote zorgen over zijn financi\u00eble toekomst. Deze onzekerheid bovenop zijn psychische aandoening viel Vincent zwaar. In juli 1890 maakte hij een einde aan zijn leven.",
        "years": "1890"
    },
    {
        "text": "Hoewel hij het woord niet letterlijk in zijn brieven gebruikte, verdienden in Van Goghs ogen slechts vier werken uit zijn oeuvre het predicaat meesterwerk: De slaapkamer (1888), Zonnebloemen (1888), Augustine Roulin (La berceuse) (1888-1889) \u00e9n De aardappeleters uit 1885.",
        "years": "1888, 1888, 1888, 1889, 1885"
    },
    {
        "text": "Begin juli 1890 ging Vincent op bezoek bij Theo en zijn gezin in Parijs. Daar hoorde hij dat Theo er over dacht ontslag te nemen bij de kunsthandel waar hij al jarenlang als bedrijfsleider werkte. Na jaren als kunsthandelaar in loondienst wilde Theo voor zichzelf beginnen, maar dat bracht financieel risico met zich mee. Ongerust ging Vincent terug naar Auvers. Vincent schreef hierover op juli 1890 aan Theo: 'Weer terug hier voelde ook ik me nog erg terneergeslagen en bleef de storm die jullie bedreigt, ook op mij drukken. Wat te doen? Kijk, ik probeer gewoonlijk tamelijk goed gehumeurd te zijn, maar ook mijn leven is aan de wortel aangetast, ook ik sta niet meer stevig op mijn benen.' Zowel Theo als zijn vrouw Jo probeerden Vincent in hun brieven gerust te stellen. Maar de financi\u00eble onzekerheid en de angst voor terugkeer van zijn aanvallen drukten zwaar op Vincents gezondheid. Hij kon zijn sombere toekomstbeeld niet loslaten.",
        "years": "1890, 1890"
    },
    {
        "text": "Het afsnijden van zijn oor markeerde het begin van Vincents ziekte. Zijn arts dacht dat Vincent aan epilepsie leed, veroorzaakt door teveel koffie en alcohol en te weinig eten. Tegenwoordig denken we aan psychotische aanvallen. Al snel volgden meer mentale inzinkingen. Het is hartverscheurend in zijn brieven te lezen hoe Vincent gebukt ging onder angst en twijfel, maar tegelijkertijd hoop probeerde te houden. Vincent schreef aan zijn broer Theo vanuit Arles, 3 september 1888: 'Ah, waarde broer, soms weet ik zo goed wat ik wil. Ik kan in het leven en ook bij het schilderen wel zonder God, maar ziek als ik ben, kan ik niet zonder iets wat groter is dan ik, iets wat mijn leven is: scheppingskracht.'",
        "years": "1888"
    },
    {
        "text": "Onder invloed van de moderne kunst werd Vincents werk in Parijs steeds lichter. Hij gebruikte fellere kleuren en ontwikkelde een eigen manier van schilderen, met korte penseelstreken. Ook veranderden zijn onderwerpen: in plaats van werkende boeren schilderde hij caf\u00e9s en boulevards, het platteland langs de Seine en bloemstillevens. Daarnaast probeerde hij 'verkoopbare' onderwerpen uit, zoals portretten. Maar daarbij was Vincent meestal zelf het onderwerp: modellen waren nogal duur. In Parijs ontdekte Vincent van Gogh een nieuwe inspiratiebron in Japanse houtsneden. Die waren in Parijs in grote hoeveelheden te koop. Samen met Theo begon Vincent ze te verzamelen. De invloed van de sterke contouren, afsnijdingen en kleurcontrasten in de prenten werd direct zichtbaar in zijn eigen werk zoals te zien in het schilderij Brug in de regen (1887) ge\u00efnspireerd door Utagawa Hiroshige.",
        "years": "1887"
    },
    {
        "text": "Het hoekhuis met de groene raamkozijnen is het Gele Huis in Arles. Van Gogh hoopte daar een schilderskolonie te stichten, waar gelijkgestemde kunstenaars samen konden werken en wonen. Kort nadat hij zijn intrek in het Gele Huis had genomen, maakte hij er een tekening van om zijn broer Theo een indruk te geven. In oktober 1888 schreef hij aan Theo. 'Heb je gezien dat die tekening van mij (\u2026) het huis voorstelt? Je kunt je een idee vormen van de kleur. Ik heb een doek van 30 van die tekening'.",
        "years": "1888"
    },
    {
        "text": "In mei 1888 huurde Van Gogh vier kamers in een huis aan de Place Lamartine in Arles (Zuid-Frankrijk). Op het schilderij dat hij van dit plein maakte, is zijn woning herkenbaar aan de groene luiken. Vlak nadat hij in het Gele Huis was getrokken, stuurde hij Theo een beschrijving en een schets van zijn schilderij van het huis: 'het is ontzagwekkend, die gele huizen in de zon en dan de onvergelijkelijke helderheid van het blauw.' Van Gogh heeft in dit werk, dat hij zelf 'De straat' noemde, zijn naaste omgeving weergegeven. Het huis van zijn vriend, de postbode Joseph Roulin lag voorbij de tweede spoorbrug.",
        "years": "1888"
    },
    {
        "text": "In mei 1889 schreef Vincent aan zijn broer Theo: 'Ik heb gisteren een grote, vrij zeldzame nachtvlinder getekend die doodskopvlinder wordt genoemd, met wonderlijk fijne kleuren: zwart, grijs, wit, genuanceerd en met een karmijnrode weerschijn of enigszins naar olijf groen zwemend; hij is heel groot. Om hem te schilderen had ik hem moeten doden en dat ware jammer geweest, zo mooi was het dier'. Uiteindelijk schilderde hij de vlinder later toch, op basis van zijn tekening. Van Gogh noemde het een 'doodskopvlinder' en tekende ook een soort doodshoofdje op het achterlijf. Dit is echter een grote nachtpauwoog, die daar alleen strepen heeft.",
        "years": "1889"
    },
    {
        "text": "In Parijs maakt Vincent een grote ontwikkeling door. Maar na twee jaar hard werken, ongezond leven en (te) veel prikkels, wil hij weg. In Arles, Zuid-Frankrijk, gaat hij op zoek naar rust, kleur en licht. Vincent van Gogh, De oogst, 1888 Theo steunt Vincents droom om in Arles een kunstenaarsgemeenschap op te zetten. Hij overtuigt kunstenaarsvriend Paul Gauguin om naar Vincent in Arles te gaan. Een poosje werken Vincent en Gauguin gemoedelijk samen, maar al snel lopen de spanningen op. Na een fikse ruzie snijdt Vincent in grote verwarring zijn linkeroor af. Theo springt meteen in de trein om hem op te zoeken.",
        "years": "1888"
    },
    {
        "text": "Begin 1882 ontmoette Vincent Sien Hoornik. Ze werd niet alleen zijn model, maar ook zijn geliefde. Vincents naaste omgeving en familie (waaronder Mauve) reageerden geschokt: Sien was namelijk prostituee geweest. Bovendien was ze zwanger en had ze al een dochtertje van vijf. Maar Vincent had medelijden met Sien en was vastbesloten voor haar te zorgen. Hij huurde een atelier waar ook zij, haar pasgeboren baby en het dochtertje konden wonen. Theo was het niet eens met Vincents keuze, maar bleef hem wel financieel ondersteunen. Koppig hield Vincent vol, maar uiteindelijk zag hij in dat de relatie met Sien hem minder bracht dan hij zou willen. Hij verbrak de relatie. Aan Theo schreef hij hierover: 'Dat haar karakter een bedorven karakter is wist ik van 't begin af maar ik had hoop op teregt komen en nu, juist terwijl ik haar niet meer zie en nadenk over een en ander dat ik in haar zag, komt het me meer en meer voor zij al te ver weg was om teregt te komen.'",
        "years": "1882"
    },
    {
        "text": "Zelfportret als schilder door Vincent van Gogh (Parijs, december 1887 - februari 1888) was het laatste werk dat Van Gogh in Parijs maakte. Parijs had hem geestelijk en lichamelijk uitgeput. In dit zelfportret presenteerde Van Gogh zichzelf als schilder, met palet en penselen in de hand achter een doek op een schildersezel. Hij liet ermee zien dat hij een moderne kunstenaar was door een nieuwe schilderstijl te gebruiken, met felle, haast ongemengde kleuren. Op het palet in Van Goghs hand zijn de complementaire kleurenparen rood/groen, geel/paars en blauw/oranje te zien; precies de kleuren die hij voor dit schilderij gebruikte. Hij zette de kleurenparen naast elkaar zodat ze elkaars werking versterkten, bijvoorbeeld het blauw van de kiel en het oranjerood van de baard.",
        "years": "1887, 1888"
    },
    {
        "text": "De Zonnebloemen behoren tot de bekendste schilderijen van Van Gogh. Hij maakte ze in Arles, in Zuid-Frankrijk, in 1888 en 1889. In totaal schilderde hij vijf grote doeken van zonnebloemen in een vaas, met drie tinten geel 'en anders niets'. Zo liet hij zien dat het mogelijk was een voorstelling te maken met veel varianten van \u00e9\u00e9n kleur zonder aan zeggingskracht in te boeten. Voor Van Gogh hadden zijn schilderijen van zonnebloemen speciale betekenis. Ze drukten 'dankbaarheid' uit, schreef hij. De eerste twee hing hij in de kamer van zijn vriend Paul Gauguin, de schilder die een tijdje bij hem kwam wonen in het Gele Huis. Gauguin was onder de indruk van de zonnebloemen, die volgens hem 'helemaal Vincent' waren.",
        "years": "1888, 1889"
    },
    {
        "text": "Vanaf 1 mei 1889 huurde Vincent een pand met geel gepleisterde muren aan het Place Lamartine in Arles voor 15 francs per maand. Per 1 september gebruikte hij het niet alleen als atelier, maar woonde hij er ook. Hij noemde deze woning het 'Gele Huis' en wilde het rijkelijk decoreren met schilderijen. Met het Gele Huis had Van Gogh een plek gevonden waar hij niet alleen kon schilderen maar ook vrienden kon laten logeren. Hij wilde van dit gele hoekpand een 'atelier van het zuiden' van maken waar kunstenaars samen konden leven en werken. Hij had behoefte aan gezelschap en een klankbord en bovendien was het economischer om met meerderen samen te wonen. Hij liet met geld van zijn broer Theo nieuwe meubels maken en het huis aansluiten op de gasleidingen, zodat hij ook 's avonds en in de winter bij gaslicht zou kunnen werken. Al snel rees het idee om Paul Gauguin in Arles uit te nodigen. Theo beloofde Gauguin een financi\u00eble regeling als hij deelnam aan deze kunstenaarsgemeenschap. Op 23 oktober 1889 arriveerde Gauguin in Arles.",
        "years": "1889, 1889"
    },
    {
        "text": "Het oor-incident was het gevolg van Vincents eerste grote psychische crisis. Meerdere aanvallen zouden volgen. F\u00e9lix Rey was de arts die Vincent verzorgde na het verminken van zijn oor. Hij tekende hoe Vincent zijn oor had afgesneden. Vincent schrijft hierover op 28 januari 1889 in een brief aan Theo: 'Vroeger wist ik wel dat je je armen en benen kon breken en dat dat dan later weer kon herstellen, maar ik wist niet dat je geestelijk gebroken kon worden en dat dat nadien ook herstelde.'",
        "years": "1889"
    },
    {
        "text": "In Arles maakte Van Gogh in oktober 1888 een olieverfschilderij van zijn slaapkamer in het Gele Huis. Hij had de kamer zelf ingericht met eenvoudige meubels en zijn eigen werk aan de muur. De heldere kleuren moesten 'absolute rust' of 'slaap' uitdrukken. Het werk heeft tegenwoordig fel contrasterende kleuren: uit onderzoek is gebleken dat delen van het schilderij in de loop der tijd verkleurd zijn. Zo waren de wanden en deuren oorspronkelijk niet blauw, maar paars. De achterwand van de kamer lijkt schuin te staan. Dit was geen vergissing van Van Gogh. De muur stond inderdaad niet haaks op de andere. Toch lijkt het alsof hij de wetten van het perspectief niet overal nauwkeurig heeft toegepast, maar dat was een bewuste keuze. Aan Theo schreef hij dat hij het interieur opzettelijk 'vlak' had geschilderd en alle schaduwen had weggelaten om het op Japanse prenten te laten lijken. Van Gogh was erg tevreden over het schilderij: 'Toen ik na mijn ziekte mijn doeken terugzag, vond ik de Slaapkamer het beste'.",
        "years": "1888"
    },
    {
        "text": "Theo van Gogh was erbij toen zijn broer op 29 juli aan zijn verwondingen overleed. Vincent werd op 30 juli 1890 begraven in Auvers. Hij werd gemist door zijn familie, kunstenaarsvrienden en bovenal zijn broer Theo. Vincent liet een groot aantal kunstwerken na: ruim 850 schilderijen en bijna 1300 werken op papier.",
        "years": "1890, 1300"
    },
    {
        "text": "In de lente van 1881 ging Vincent weer bij zijn ouders in Etten in Brabant wonen. Vincent oefende met tekenen en werkte vaak in de open lucht. Zijn broer Theo was inmiddels bedrijfsleider bij Goupil & Cie in Parijs. Hij zorgde ervoor dat Vincent zich helemaal op het kunstenaarschap kon richten door hem financieel te steunen. Vincents ouders waren niet blij met zijn keuze voor het kunstenaarsbestaan. In hun ogen was dat hetzelfde als een maatschappelijke mislukking. Het hielp daarbij niet dat Vincent verliefd was geworden op zijn nicht, Kee Vos. Zij was weduwe en wilde niets van hem weten, maar Vincent hield stug vol. Dat viel bij zijn familie niet in goede aarde. Na een ruzie met zijn vader verliet Vincent op kerstdag 1881 het ouderlijk huis. Zijn nieuwe woonplaats werd Den Haag. Vincent schreef hierover aan zijn broer: 'Pa kan niet met mij meeleven en meegevoelen en ik kan mij niet inwerken in het systeem van Pa en Moe, daarin krijg ik het te benaauwd \u2013 ik zou er in stikken.'",
        "years": "1881, 1881"
    },
    {
        "text": "In december 1883 ging Vincent weer bij zijn ouders wonen. Hij startte in een klein atelier aan de achterzijde van het huis, maar huurde na een paar maanden een grotere ruimte elders in het dorp. Nuenen was een ideale omgeving voor een 'boerenschilder'. Er woonden veel boeren, landarbeiders en wevers. Vincent schetste en schilderde ze wanneer hij maar kon. Begin 1884 stelde hij Theo voor dat die eigenaar zou worden van zijn werk, in ruil voor het geld dat hij Vincent stuurde. Vincent schreef hierover aan Theo: 'Nu heb ik U een voorstel te doen voor 't vervolg. Laat ik U van mijn werk sturen en neem gij er van wat gij hebben wilt doch het geld dat na Maart ik zou ontvangen van U sta ik op ik moge beschouwen als door mij verdiend geld.'",
        "years": "1883, 1884"
    },
    {
        "text": "De 16 maanden in Arles waren een emotionele achtbaan geweest. Maar ondanks de tragische afloop, bleef Vincent troost en houvast vinden in het schilderen. Vincent schreef op mei 1889 vanuit Arles aan zijn zus Willemien: 'Ik kan niet precies omschrijven wat ik heb, het zijn soms vreselijke angsten \u2013 zonder duidelijke oorzaak \u2013 of een gevoel van leegte en vermoeidheid\u2026 en soms heb ik neerslachtige buien en vreselijke schuldgevoelens'.",
        "years": "1889"
    },
    {
        "text": "Uiteindelijk kon Vincent een leven alleen in het Gele Huis niet meer aan. Hij moest de verpletterende realiteit van zijn ziekte onder ogen zien, en zijn droom van de kunstenaarsgemeenschap opgeven. In mei 1889 liet Vincent zich vrijwillig opnemen in een psychiatrische inrichting in de in Saint-R\u00e9my waar hij een jaar verbleef. Ondanks zijn kwetsbare mentale gezondheid was hij zeer productief: hij maakte ongeveer 150 schilderijen, waaronder Amandelbloesem. Toen Vincent in de psychiatrische instelling van Saint-R\u00e9my genoeg was opgeknapt ging hij opnieuw aan het werk. In periodes dat het goed ging schilderde hij vaak in de afgesloten tuin daar. Later mocht hij ook buiten de muren werken. Binnen kreeg hij een extra kamer die hij als atelier kon gebruiken. Daar schilderde hij onder andere prenten na van kunstenaars als Rembrandt en Millet. Met zijn geestelijke gezondheid ging het op en neer. In een van de periodes dat hij ernstig in de war was at hij olieverf, waardoor hij een tijd enkel mocht tekenen.",
        "years": "1889"
    },
    {
        "text": "Waar Gauguin vooral werkte vanuit zijn geheugen en zijn fantasie, schilderde Vincent het liefst direct wat hij kon zien. Door hun botsende karakters liepen de spanningen steeds hoger op. Vincent begon tekenen van verwarring te vertonen. Toen Gauguin dreigde te vertrekken werd de druk Vincent teveel. Hij raakte zo in de war, dat hij zijn vriend bedreigde met een scheermes. Later die avond sneed hij in het 'gele huis' zijn linkeroor af. Hij wikkelde het in een krant en bezorgde het bij een prostituee in de vlakbij gelegen rosse buurt. De ochtend nadat hij een stuk van zijn oor had gesneden belandde Vincent in het ziekenhuis van Arles. Zodra hij het hoorde nam Theo de trein om hem te bezoeken. Theo schreef aan zijn vrouw Jo Bonger op 28 december 1888: 'Ik heb Vincent gevonden in het ziekenhuis te Arles. Is hij voor goed krankzinnig? de dokters vrezen het maar durven het nog niet zeker zeggen'. Direct na het ziekenbezoek reisde Theo terug naar Parijs, en Gauguin ging met hem mee. Vincents droom van het Atelier van het Zuiden spatte uit elkaar.",
        "years": "1888"
    },
    {
        "text": "In het schilderij De oogst (Arles, juni 1888) van het vlakke landschap rond Arles (Zuid-Frankrijk) is de droogte en hitte haast voelbaar. Van Gogh combineerde het azuurblauw van de lucht met gele en groene tonen voor het land, om de sfeer van een zomerse dag weer te geven. Dagenlang werkte hij onder de brandende zon in de korenvelden. Hij was enorm productief en maakte in ruim een week 10 schilderijen en 5 tekeningen, totdat een stevige storm een einde maakte aan de oogsttijd. Van Gogh wilde het boerenleven en het werk op het land verbeelden, een terugkerend thema in zijn oeuvre. Hij schilderde verschillende stadia van de oogst. Er zijn half gemaaide korenvelden te zien, ladders, enkele karren. Op de achtergrond is een maaier aan het werk. Daarom gaf hij het werk ook de titel 'la moisson': de oogst. Van Gogh beschouwde het als een van zijn meest geslaagde schilderijen. 'Het doek slaat absoluut alle andere dood' schreef hij aan zijn broer Theo.",
        "years": "1888"
    },
    {
        "text": "In de winter van 1884-1885 schilderde Van Gogh in Nuenen een hele serie studies van boerenkoppen. De Brabantse boerinnen droegen indertijd witte mutsen. Die intrigeerden hem vanwege het contrast met de gezichten die deels in de schaduw bleven. 'Die vrouwenkoppen van hier met de witte mutsen \u2013 het is moeielijk \u2013 maar het is zoo eeuwig mooi \u2013', schreef Vincent. Op het eerste gezicht is de muts van deze boerin wit, maar als je goed kijkt zie je dat Van Gogh verschillende kleuren gebruikte.",
        "years": "1884, 1885"
    },
    {
        "text": "In mei 1890 verliet Vincent de inrichting in Saint-R\u00e9my. Hij vertrok noordwaarts naar Auvers-sur-Oise, waar al meer kunstenaars woonden. Auvers bood Vincent voldoende rust, maar lag dicht genoeg bij Parijs om zijn broer Theo te kunnen bezoeken. Bovendien werkte er een arts die zijn gezondheid goed in de gaten zou kunnen houden: Paul Gachet. Vincent en dokter Gachet, een amateurschilder, raakten al snel bevriend. De arts raadde Vincent aan om zich volledig op het schilderen te richten. Dat deed hij: in koortsachtig tempo werkte Vincent in de tuinen en korenvelden rond het dorp. Het was een periode waarin hij vol overgave schilderde en bijna een schilderij per dag maakte.",
        "years": "1890"
    },
    {
        "text": "Vincent gaf zichzelf in zijn zelfportretten vaak beheerst en ernstig weer, met een geconcentreerde gezichtsuitdrukking. Toch is in elk zelfportret is iets van Vincents persoonlijkheid of gevoel te vinden. Hij beschreef zijn laatste zelfportret uit Parijs als 'vrij ongeredderd en triest', met een 'gezigt van \u2013 de dood'. Zo voelde hij zich op dat moment: mentaal en fysiek uitgeput.\r\n\r\nOp 23 december 1888 had Vincent, compleet in de war, zijn linkeroor afgesneden. Het was de eerste van een serie inzinkingen. Al wilde hij in zijn brieven niets kwijt over het incident, in twee zelfportretten deed hij er toch 'verslag' van. Vincent portretteerde zichzelf niet als een zieke, gebroken man om een bepaalde reputatie neer te zetten. Of medelijden op te wekken. Hij was ervan overtuigd dat schilderen hem zou helpen te genezen.",
        "years": "1888"
    },
    {
        "text": "Van Gogh gebruikte drie soorten chroomgeel voor zijn Zonnebloemen. \"Niets dan Zonnebloemen in een geel aarden pot. Geschilderd met de drie chromaatgeelen, geel oker en veroneesgroen en anders niets.\" schreef Vincent van Gogh hierover aan Arnold Koning in januari 1889.",
        "years": "1889"
    },
    {
        "text": "Antwerpen had Vincent veel te bieden: goede materialen, tekenclubs met modellen en volop kunst in kerken, musea en galeries. De tekenlessen aan de kunstacademie vond hij echter veel te traditioneel. 'De teekeningen die ik er zie vind ik eigentlijk allen fataal slecht \u2013 en radicaal verkeerd. En ik weet wel dat de mijne glad anders is \u2013 wie 't nu bij 't regte eind heeft moet de tijd maar leeren. Gevoel van wat een antiek beeld is hebben ze goddomme geen van allen.' Vincent aan Theo, Antwerpen 19 of 20 januari 1886 Vincent van Gogh, De discuswerper, 1886 Vincent van Gogh, Kop van een skelet met brandende sigaret, 1886 PARIJS Vincent bleef niet lang in Antwerpen. Met Theo overlegde hij het plan om naar Parijs te komen en les te nemen in het atelier van Fernand Cormon. Die schilder was onder buitenlandse studenten erg populair. Theo vond het verstandig eerst een appartement te zoeken dat groot genoeg was voor hemzelf en zijn broer. Maar voordat dit was gelukt arriveerde Vincent eind februari 1886 al in Parijs.",
        "years": "1886, 1886, 1886, 1886"
    },
    {
        "text": "Toen hij in Parijs woonde (1886-1888) had hij weinig geld, en het was moeilijk om modellen te vinden. Van Gogh koos daarom voor de simpelste oplossing: zichzelf schilderen. Vanwege zijn geldgebrek gebruikte hij ook weleens de achterkant van eerder gemaakte schilderijen om er zelfportretten op te schilderen. Zo spaarde hij niet alleen geld uit voor een model, maar ook voor duur schilderslinnen.",
        "years": "1886, 1888"
    },
    {
        "text": "Zes van Vincents schilderijen waren begin 1890 te zien in Brussel, op een groepstentoonstelling van de Belgische kunstenaarsvereniging 'Les Vingt' ('De Twintig'). In een tijdschrift was al een positief artikel over zijn werk verschenen, geschreven door kunstcriticus Albert Aurier.\r\n\r\nTijdens de expositie werd \u00e9\u00e9n van de tentoongestelde werken verkocht, De rode wijngaard. De waardering voor Vincents werk begon op gang te komen. Toch was het niet de eerste keer dat hij werd tentoongesteld. Al vanaf 1888 stuurde Theo schilderijen in voor de jaarlijkse expositie van de 'Salon des Ind\u00e9pendants' in Parijs. In maart 1890 hingen er 10 van Vincents werken, en de reacties waren erg positief.\r\n\r\nTheo schreef aan Vincent op 19 maart 1890:\r\n\r\n\"Wat had ik het fijn gevonden als je erbij was geweest op de tentoonstelling van de Ind\u00e9pendants. (...) Je schilderijen hangen mooi en doen het heel goed. Velen hebben me gevraagd je hun complimenten over te brengen. Gauguin zei dat jouw schilderijen het hoogtepunt vormen van de tentoonstelling.\"",
        "years": "1890, 1888, 1890, 1890"
    },
    {
        "text": "De Zonnebloemen behoren tot de bekendste schilderijen van Van Gogh. Hij maakte ze in Arles, in Zuid-Frankrijk, in 1888 en 1889. In totaal schilderde hij vijf grote doeken van zonnebloemen in een vaas, met drie tinten geel 'en anders niets'. Zo liet hij zien dat het mogelijk was een voorstelling te maken met veel varianten van \u00e9\u00e9n kleur zonder aan zeggingskracht in te boeten.\r\n\r\nVoor Van Gogh hadden zijn schilderijen van zonnebloemen speciale betekenis. Ze drukten 'dankbaarheid' uit, schreef hij. De eerste twee hing hij in de kamer van zijn vriend Paul Gauguin, de schilder die een tijdje bij hem kwam wonen in het Gele Huis. Gauguin was onder de indruk van de zonnebloemen, die volgens hem 'helemaal Vincent' waren. Van Gogh had tijdens het verblijf van zijn vriend al een nieuwe versie geschilderd en later vroeg Gauguin er een cadeau. Daar voelde Van Gogh niet veel voor. Wel maakte hij nog twee vrije herhalingen, waarvan er \u00e9\u00e9n in het Van Gogh Museum hangt.",
        "years": "1888, 1889"
    },
    {
        "text": "Zaaiers hielden Van Gogh zijn hele kunstenaarsleven bezig. In totaal maakte hij meer dan dertig tekeningen en schilderijen met hetzelfde thema. Deze zaaier schilderde hij in het najaar van 1888. Van Gogh werkte in die tijd samen met Paul Gauguin (1848-1903). Die vond dat hij minder naar de werkelijkheid moest werken, en meer uit zijn verbeelding. Van Gogh gebruikte hier kleuren die emotie en hartstocht moesten uitdrukken. Hij gaf de hoofdrol aan het groengeel van de lucht en het paars van het veld. De helgele zon lijkt wel een stralenkrans, die van de zaaier een heilige maakt.",
        "years": "1888, 1848, 1903"
    },
    {
        "text": "De eerste, en uiteindelijk enige kunstenaar die bij Vincent kwam wonen in het 'gele huis' was Paul Gauguin. Die arriveerde eind oktober 1888 in Arles. Daar was wel wat aandringen voor nodig geweest, zoals een financi\u00eble bijdrage van Theo. Maar die had daarbij het welzijn van Vincent voor ogen. Theo schreef aan Vincent: \"Gauguin komt dus, dat zal je leven flink veranderen. Ik hoop dat jouw poging om van je huis een plek te maken waar kunstenaars zich thuis voelen, zal slagen.'\r\n\r\nVincent en Gauguin gingen hard aan het werk, maar hun samenwonen en samenwerken leidde niet alleen tot bijzondere schilderijen. De twee mannen hadden regelmatig heftige discussies. Hun idee\u00ebn over kunst bleken flink te verschillen:\r\n\r\nVincent schreef aan Theo op 18 december 1888:\r\n'Gauguin en ik praten veel over Delacroix, Rembrandt, &c. De discussies zijn uiterst geladen, soms hebben we na afloop een hoofd dat zo leeg is als een elektrische batterij na de ontlading.\"",
        "years": "1888, 1888"
    },
    {
        "text": "Vincents ouders waren flink teleurgesteld dat hun oudste zoon voor een kunstenaarsbestaan had gekozen. In hun ogen was dat hetzelfde als een maatschappelijke mislukking. Het hielp daarbij niet dat Vincent verliefd was geworden op zijn nicht, Kee Vos. Zij was weduwe en wilde niets van hem weten, maar Vincent hield stug vol. Dat viel bij zijn familie niet in goede aarde. Na een ruzie met zijn vader verliet Vincent op kerstdag 1881 het ouderlijk huis. Zijn nieuwe woonplaats werd Den Haag.\r\n\r\nVincent schreef hierover: \"Pa kan niet met mij meeleven en meegevoelen en ik kan mij niet inwerken in het systeem van Pa en Moe, daarin krijg ik het te benaauwd \u2013 ik zou er in stikken.\"",
        "years": "1881"
    },
    {
        "text": "Na twee jaar ging het hectische stadsleven van Parijs Vincent tegenstaan. Vincent schreef aan Theo op 21 februari 1888\"\r\n\r\n\"Het lijkt me bijna onmogelijk om in Parijs te kunnen werken, tenzij je een toevluchtsoord hebt om bij te komen en om je kalmte en zelfvertrouwen terug te vinden. Anders zou je onherroepelijk afstompen.\"\r\n\r\nVincent verlangde naar de rust van het platteland, naar zon en naar het licht en de kleur van 'Japanse' landschappen. Die hoopte hij te vinden in de Provence, een streek in het zuiden van Frankrijk. Na een treinreis van een dag en een nacht kwam hij op 20 februari 1888 aan in Arles, een kleine stad aan de rivier de Rh\u00f4ne.",
        "years": "1888, 1888"
    },
    {
        "text": "Vincent van Gogh vestigde zich in mei 1890 in Auvers-sur-Oise, vlak bij Parijs waar zijn broer Theo woonde. In dit dorp kon dokter Paul Ferdinand Gachet (1828-1909) een oogje in het zeil houden. Paul Ferdinand Gachet (1828-1909) was een arts met gevoel voor kunst en hij bewoog zich graag onder kunstenaars. Hij had zijn medische praktijk in Parijs, maar kocht in 1872 een tweede huis in Auvers. Daar maakte hij zelf etsen onder pseudoniem Paul van Ryssel. De dokter had een etspers op zolder van zijn landhuis. Hij wist moderne kunstenaars als Paul C\u00e9zanne, Camille Pissarro en Armand Guillaumin te inspireren tot experimenten met de prentkunst.",
        "years": "1890, 1828, 1909, 1828, 1909, 1872"
    },
    {
        "text": "Ondanks dat Vincent troost vond in de natuur en het platteland, mocht het niet baten. Zijn ziekte en de onzekerheid over de toekomst vielen hem zwaar. Op 27 juli 1890 liep hij een korenveld in en schoot zichzelf met een pistool in de borst. Gewond keerde hij terug naar zijn kamer in de herberg Ravoux. Theo haastte zich vanuit Parijs naar zijn broer.",
        "years": "1890"
    },
    {
        "text": "Toen Vincent begin januari 1889 uit het ziekenhuis kwam begon hij weer met schilderen. Maar in de maanden erna ging het op en neer met zijn mentale gezondheid. Uit angst voor een nieuwe ziektecrisis liet hij zich in mei vrijwillig opnemen in de psychiatrische instelling Saint-Paul-de-Mausole in Saint-R\u00e9my.",
        "years": "1889"
    },
    {
        "text": "Theo van Gogh en Jo van Gogh-Bonger hadden hun zoon naar zijn oom Vincent van Gogh vernoemd: Vincent Willem van Gogh. Als kraamcadeau stuurde hij ze een speciaal schilderij: Amandelbloesem.\r\n\r\nVincent van Gogh schreef hierover op 19 februari 1890 aan zijn moeder: 'Veel liever had ik gehad dat hij zijn jongen naar Pa had genoemd, aan wien ik dezer dagen zoo dikwijls dacht, dan naar mij, maar enfin nu het eenmaal zoo is heb ik dadelijk begonnen een schilderij voor hem te maken om in hun slaapkamer te hangen. Groote takken witte amandelbloessem tegen een blaauwe lucht.'",
        "years": "1890"
    },
    {
        "text": "Voor Vincents ouders was het samenwonen met hun zoon niet makkelijk. Vincent was niet iemand die zich gedroeg zoals het hoorde. Kort na het overlijden van zijn vader (eind maart 1885) verliet hij het huis van zijn ouders om in zijn atelier te gaan wonen. Daar begon hij aan het werk voor De aardappeleters. Vincent combineerde het harde werken aan 'dat geval van die boeren rond een schotel aardappels s'avonds' met veel roken en slecht eten. Het grootste deel van zijn geld ging op aan kunstenaarsmaterialen. Later in het jaar besloot Vincent zich in te schrijven aan de kunstacademie van Antwerpen. Hij zou niet meer in Nederland terugkeren.",
        "years": "1885"
    },
    {
        "text": "Op De Aardappeleters, dat het bekendste werk uit de Nederlandse periode van de Nuenense kunstenaar is, zie je een familie die in een donkere ruimte aan tafel gebogen zit, over een schaal dampende aardappelen en een pot koffie.\r\nHet schilderij stond voor hem symbool voor het oprechte en ruwe boerenleven. In die tijd werd in de schilderkunst vooral een geromantiseerd beeld weggezet. Van Gogh werkte maandenlang aan het doek en hij bereidde het zorgvuldig voor. Zo maakte hij wel vijftig zogeheten koppenstudies, maar ook tekeningen en olieverfschetsen. Vincent van Gogh maakte De aardappeleters in 1885 in het Brabantse Nuenen, toen hij bij zijn ouders woonde. Zijn broer Theo, die als kunsthandelaar werkte, vroeg hem in die periode een meesterproef te schilderen voor de Parijse kunstmarkt. De 32-jarige Van Gogh hoopte dat hij met het werk als kunstenaar door kon breken, maar het werd kritisch ontvangen.",
        "years": "1885"
    },
    {
        "text": "De aardappeleters is een schilderij van Vincent van Gogh en is gemaakt in 1885 in Nuenen. Het wordt nu beschouwd als het belangrijkste werk uit de vroege Nederlandse periode van Vincent van Gogh.\r\n\r\nVincent was zelf zeer tevreden met het resultaat van De aardappeleters, maar het schilderij werd in zijn tijd kritisch ontvangen door zijn tijdgenoten. Zo vonden verschillende vakgenoten het werk te donker en er was kritiek op de anatomie van de figuren.\r\n\r\nZijn goede kunstenaarsvriend Anthon van Rappard was snoeihard in zijn kritiek. \"Hoe kun je de kunst zo behandelen? Het zit vol fouten\", zou hij hebben gezegd. Dat Parijs het werk niet zou begrijpen was tot daaraantoe, maar van zijn goede vriend had Van Gogh deze reactie niet verwacht. De vriendschap raakte daarna ook bekoeld. Ook broer Theo, die kunsthandelaar was in Parijs, vond het inmiddels wereldberoemde schilderij niks. \"Vincent hoopte dat het tentoongesteld zou worden, maar de gebeurde niet. Het eindigt onverkocht boven de schoorsteenmantel van Theo in Parijs.\"",
        "years": "1885"
    },
    {
        "text": "Alphonse Portier (1841-1902) was een kunsthandelaar in Parijs die, vanuit zijn appartement op rue Lepic 54, werk verkocht van kunstenaars zoals Auguste Renoir, Johan Barthold Jongkind, Paul C\u00e9zanne en Henri de Toulouse-Lautrec. Portier woonde in hetzelfde appartementencomplex als Vincent en Theo en was een tijd lang enthousiast over Vincents vroege werk.\r\n\r\nMaar in het najaar van 1885 was het enthousiasme van Portier danig afgenomen, wat tot frustratie leidde bij Vincent. Toen Vincent in 1886 in Parijs kwam wonen, zal hij de kunsthandelaar nog regelmatig hebben gezien en bezocht, omdat hij in hetzelfde appartementencomplex woonde. Vincent zag bij hem onder andere het werk De oogst van Paul C\u00e9zanne, een van de weinige landschappen die Vincent destijds van deze schilder kende.",
        "years": "1841, 1902, 1885, 1886"
    },
    {
        "text": "In 1888 reflecteerde Vincent op zijn tijd bij Goupil:\r\n\r\n\"... na er toch 6 JAAR te hebben gewerkt waren wij over en weer volstrekt ontevreden over alles, zij over mij en ik over hen. Dat is een oude geschiedenis, maar zo ligt het toch.\"",
        "years": "1888"
    },
    {
        "text": "Theodorus van Gogh wordt op 8 februari 1822 geboren in Benschop (gemeente Lopik, provincie Utrecht). Zijn vader heette Vincent van Gogh (1789-1874). Die was onder meer dominee in de Grote Kerk van Breda en secretaris bij de Maatschappij van Welstand, die onder andere gronden en boerderijen verwierf voor de vestiging van protestantse families in het katholieke Noord-Brabant. Theodorus (roepnaam 'Dorus', bijnaam 'de mooie dominee') overlijdt op 26 maart 1885 in Nuenen. De begrafenis vindt plaats op 30 maart, Vincents geboortedag. 'Pa' ligt begraven op de oude begraafplaats aan de Tomakker te Nuenen.",
        "years": "1822, 1789, 1874, 1885"
    },
    {
        "text": "Vincent vond dat zijn ouders, zijn vader in het bijzonder, hem niet begrepen - een bekend fenomeen dat niet tijdsgebonden is. Zijn moderne idee\u00ebn zorgen voor conflicten met zijn vader. Het feit dat hij verliefd wordt op zijn nicht Kee Vos-Stricker zorgt voor flinke spanningen in het gezin. Tegen het einde van 1881 loopt die spanning in Etten (nu Etten-Leur) zo hoog op dat Vincent wordt gesommeerd het ouderlijk huis te verlaten. Als reactie hierop vertelt Vincent zijn vader dat hij niks meer te maken wilde hebben met zijn geloof en hij weigert naar de kerk te gaan met Kerstmis. Hij gaat boos weg naar Den Haag. Hier volgde hij een paar weken schilderlessen bij de bekende kunstenaar Anton Mauve.",
        "years": "1881"
    },
    {
        "text": "Ondanks de vaak gespannen relatie met zijn ouders is Vincent is altijd welkom thuis. Met de feestdagen, vooral met Kerst, is Vincent graag bij zijn familie. Ook wanneer - in 1884 in Nuenen - 'Moe' op 64-jarige leeftijd haar dijbeen breekt, draagt Vincent zijn steentje bij om haar te verzorgen. En dat blijft bij Pa niet onopgemerkt. Het maakt een zekere toenadering mogelijk.\r\n\r\nBijna aan het einde van zijn leven realiseert Vincent zich ook wel dat hij geen gemakkelijke zoon is geweest. Vlak voor zijn dood, op 23 december 1889, schrijft hij daarover onderstaande aan zijn moeder:\r\n\r\n\"U en Pa zijn voor mij zoo mogelijk nog meer dan voor de anderen zoo veel, zoo heel veel geweest en ik blijk geen gelukkig karakter gehad te hebben. Ik ben dat te Parijs gaan inzien.\"",
        "years": "1884, 1889"
    },
    {
        "text": "Tijdens zijn tijd in Parijs (1886-1888) kwam Vincent Van Gogh in aanraking met de 19-eeuwse Japanse kleurenhoutsneden ukiyo-e. De grote vlakken met felle kleuren, de ongewone composities en de details uit de natuur spraken Van Gogh aan en hij begon de prenten te verzamelen. In een korte periode kocht hij bij een handelaar ruim 600 prenten!\r\n\r\nZelf is Van Gogh nooit in Japan geweest, maar hij bestudeerde zijn verzamelde prenten tot in detail en begon de prenten na te schilderen om zich er nog meer in te verdiepen.",
        "years": "1886, 1888"
    },
    {
        "text": "Tijdens zijn verblijf in Parijs (1886-1888) kwam Vincent van Gogh in aanraking met de Japanse kleurenhoutsneden. Deze prenten werden in grote getale aangeboden in Europa. Hier heerste in de 19e eeuw namelijk een ware Japan-rage, en artikelen afkomstig uit Japan vonden gretig aftrek, onder andere bij kunstenaars. Wie het zich kon veroorloven schafte keramiek en lakwerk aan, wie minder te besteden had kon zich doorgaans wel de prenten veroorloven, die relatief goedkoop waren. Van Gogh schafte er 660 aan, met als onderwerpen onder andere dames in kimono, landschappen en Japanse acteurs.\r\n\r\nKort daarna werd een enorme invloed van de Japanse prentkunst op zijn werk zichtbaar. Zijn liefde voor Japan zou vanaf dat moment nooit meer verdwijnen.",
        "years": "1886, 1888"
    },
    {
        "text": "Een aantal Japans geori\u00ebnteerde werken van Vincent Van Gogh, zoals zijn Brug in de regen, naar Hiroshe (1887) lijkt haast een \u00e9\u00e9n-op-\u00e9\u00e9n kopie van het origineel, maar dit moet slechts worden gezien als een oefening. Simpelweg kopi\u00ebren van wat hij op zijn Japanse prenten zag is nooit zijn artistieke intentie geweest. Van Gogh was in staat \u00e9\u00e9n enkel overheersend beeldelement in zich op te nemen en te vertalen naar iets nieuws.",
        "years": "1887"
    },
    {
        "text": "Vincent van Gogh wist de Japanse esthetiek in zijn werk te vertalen. Hij voelde een zielsverwantschap met Japanse kunstenaars, die Japanners van nu op hun beurt ook voelen met Van Gogh. Het schilderij Vissersboten op het strand van Les Saintes-Maries-de-la-Mer (1888) beschouwde Vincent van Gogh als \u00e9\u00e9n van zijn meest Japanse werken.",
        "years": "1888"
    },
    {
        "text": "Zijn eerste stapel Japanse houtsneden kocht Vincent in Antwerpen. Hij speldde ze op de muur van zijn kamer. Vincent schreef aan zijn broer Theo vanuit Antwerpen, op 28 november 1885: \"Mijn werkplaats is nog al dragelijk. vooral omdat ik een partij japansche prentjes tegen de muren heb gespeld die mij erg amuseeren. Ge weet wel, van die vrouwenfiguurtjes in tuinen of aan 't strand, ruiters, bloemen, knoestige doorntakken.\"",
        "years": "1885"
    },
    {
        "text": "Begin 1886 trok Vincent in bij zijn broer in Parijs. Samen legden zij een flinke verzameling prenten aan. Al gauw beschouwde Vincent de prenten niet meer als een aardigheidje. Hij zag ze als artistiek voorbeeld en schatte de houtsneden even hoog in als de klassieke hoogtepunten in de Westerse kunstgeschiedenis.",
        "years": "1886"
    },
    {
        "note": "This JSON file contains contextual data filtered by year interval"
    }
]